{"lines":[{"value":"Dieter Dieckhoff (* 30. April 1929 in Bremen) is en düütschen Politiker von de CDU. Dieckhoff is 1929 in Bremen boren. He weer op de Volksschool in Dörbern un later op dat Doomgymnasium in Veern un dat Albrecht-Thaer-Seminar in Celle. Na de School hett he in’n Landkreis Ülzen en Lehr in de Bueree maakt. He hett sien Landweertschopsmeester un en Dipl.Ing. agr. maakt un weer siet 1950 as Buur sülvstännig. 1968 hett he sik ok as Koopmann in’n Hannel mit Brennstoffen sülvstännig maakt. Dieckhoff is Liddmaat in’n Vörstand von’n CDU-Bezirksverband Stood worrn. He weer ok Vörsitter von’n Verwaltungsraad von de Kreisspoorkass Veern un Liddmaat von’n Stiftungsraad von de Neddersassische Spoorkassenstiftung. He is Maat von’n Biraad von de Bremer Landsbank Kreditanstalt Ollnborg. 1961 is he Raadsherr un Frakschoonsvörsitter von de CDU in Dörbern worrn. Von 1981 bet 1986 weer he Börgermeester von Dörbern un von 1964 bet 1968 un wedder siet 1972 Afornten in’n Kreisdag von’n Landkreis Veern. Dor weer he von 1975 bet 1981 Vörsitter von de CDU-Frakschoon. In de Johren 1981 bet 1986 weer he Landraad von’n Landkreis Veern. Dieckhoff weer von’n 21. Juni 1974 bet to’n 20. Juni 1990 (8. bet 11. Wahlperiood) för den Wahlkreis Veern Maat von’n Landdag von Neddersassen. He weer dor von’n 23. Juni 1982 bet to’n 20. Juni 1990 Vörsitter von’n Utschuss för Binnen-Verwaltung.","sentiment":"nds","name":"Low Saxon","natural":"Plattdüütsch"},{"value":"De Dree Daag vun De Panne (ok KBC Driedaagse van De Panne-Koksijde) sünd en Deelstreckenrennen för Radprofis in de belgisch Provinz Westflannern rund um de Städer De Panne un Koksijde. Utdragen wurrd dat Rennen jedes Johr Enn' März / Anfang April. Eerstmalig wurr dat Rennen 1977 fohren. Dat Rennen besteiht för begäng ut twee normal Deelstrecken an de beid eerst Daag, as ok an den darten Dag un en körter Halfdeelstreck an' Vörmiddag as ok en Tietfohren an' Nahmiddag. Organiseert wurrd de Veranstaltung vun den Koninklijke Veloclub Panne Sportief. De Dree Daag vun De Panne-Koksijde hörrn to de UCI Europe Tour un sünd in de sien hööchste Kategorie 2.HC instuuft. Rekordwinner vun dat Rennen is de Belgier Eric Vanderaerden, de glieks fiev Mal spoodriek weer.","sentiment":"nds","name":"Low Saxon","natural":"Plattdüütsch"},{"value":"Cyrano de Bergerac (dt. Titel: Cyrano von Bergerac) is en franzööschen Historienfilm ut dat Johr 1990. Dat Dreihbook baseert op dat Theaterstück mit glieken Naam vun Edmond Rostand, in dat all Woorwessel in Alexandriners sproken warrt. In den Film speelt Gérard Depardieu de Hööft- un Titelrull, Speelbaas weer Jean-Paul Rappeneau. De Premiere weer an’n 28. März 1990 in Frankriek.","sentiment":"nds","name":"Low Saxon","natural":"Plattdüütsch"},{"value":"De Film speelt in Paris in’t Johr 1640. De grote Fechtmeester Cyrano de Bergerac un Dichter mit spitze Tung mit grote Leev för Freeheit, verkieht sik in sien schöne Cousine Roxane. Man he troet sik nich, ehr dat intogestahn, vunwegen dat he en bannig grote Nees hett un bang is, dat se em wegen ehr afwiesen deit. Dorto kummt, dat sik Roxane in Christian verkeken hett, de goot utsütt un in Cyrano sien Gardetrupp, de Gascogner Kadetten, deent. Roxane is vun Hart en Fründin vun de so nöömten Preziösen, un verlangt dorüm, dat ehr Utwählten ehr mit Wöör vull vun Geist ümwarven deit. Man, Christian hett keen Sinn för de Poesie. So stellt Cyrano em Hülp an: He schrifft in sien Naam Brefen vun Leev mit grote Kunst. De Brefen hebbt Spood, un so winnt he Roxane sien Hart un Hand. Heemlich heiraat de beiden. Man, Christian hett en gefährlichen Konkurrenten: den influssrieken Comte de Guiche, de en anheiraaten Verwandten vun den Premierminister, Kardinal Richelieu is. Guiche harr Roxane to sien Leefsten maken wulln, man Roxane will vun em nix weten. As ne’en Oberst vun de Gardetruppen lett he Christian noch in de Hochtietsnacht tosamen mit de Gasconger Kadetten in’n Krieg gegen Spanien opbreken. Wiel’t Belagern vun Arras warrt de franzööschen Angriepers vun de spaansche Verstarken inslaten un staht nu in en Tweefrontenslacht. Cyrano, de Roxane toseggt hett Christian to schulen, versöcht mit all sien Kraft, sien Verspreken intohollen. Roxane verkleedt sik un kann so to de inslatenen Franzosen vördringen. Intwüschen hett Christian insehn, dat Roxane em nich wegen sien fein Utsehn, man vör allen wegen de geföhlvullen Brefen vun Cyrano leef hett. ALso schickt he sik an, Roxane sien egen Leef to wiesen. Roxane schall sik denn een vun de beiden Mannslüüs, de ehr geern hebbt, utsöken. Man, noch vördem Roxane de Wohrheit wies warrt, fallt Christian in en Gefecht. Cyrano will sien Andenken wohren un vertellt Roxane wieterhen nix vun sien egen Geföhlen. Se aver tütt sik torüch in en Klooster, ok wenn se keen Nunn warrt. Cyrano sett sien Leven dorna för sien Cousine in un hollt veerteihn Johren lang de Illusion vun Christian sien unvergliekbore Leefdichtkunst oprecht. Eerst denn verrat he sik ut Versehn, man dat late Glück schall sik nich mehr instellen. Bi en Anslagg warrt he swoor besehrt un blifft in’n Kloostergoorn an die Siet vun Roxane un sien besten Frünnen doot.","sentiment":"nds","name":"Low Saxon","natural":"Plattdüütsch"},{"value":"De Film weer utermatig spoodriek, wat sik in en grote Tall vun Filmpriesen wiesen deit. För mehr as föfftig Priesen weer de Film vörslahn, dorünner fief mol för den Oscar. Uttekent weer he mit eenundörtig dorvun, ünner annern mit:","sentiment":"nds","name":"Low Saxon","natural":"Plattdüütsch"},{"value":"* Cyrano de Bergerac, histoorsche Person","sentiment":"nds","name":"Low Saxon","natural":"Plattdüütsch"},{"value":"* Edmond Rostand: ''Cyrano de Bergerac. Comédie héroique en cinq actes en vers''. Reclam, Stuttgart 1996, ISBN 3-15-009026-1","sentiment":"nds","name":"Low Saxon","natural":"Plattdüütsch"},{"value":"* Kritiken to’n Film op Rotten Tomatoes","sentiment":"nds","name":"Low Saxon","natural":"Plattdüütsch"},{"value":"Thallium is en cheemsch Element ut dat Periodensystem, woneem dat in de 3. Hööftgrupp oder in de 13. IUPAC-Grupp steiht, de ok as Borgrupp betekent warrt. Thallium hett dat Atomteken Tl un de Atomtall 81. Dat weeke, graue Metall is utermaten giftig un is liek dat Blie.","sentiment":"nds","name":"Low Saxon","natural":"Plattdüütsch"},{"value":"De Naam Thallium kummt vun dat Ooltgreeksche θαλλός (thallós; „gröön Twieg“ vun wegen sien gröne Spektrallien bi 535 nm. Dat Element is 1861 in England vun Sir William Crookes spektroskoopsch in’n Bliekamermudd vun en Swevelsüürfabrik wegen sien tyypsche gröne Spektrallien opdeckt worrn. To de glieken Tiet hett de Franzoos Auguste Lamy dat Metall op elektrolytschen Weg dorstellt.","sentiment":"nds","name":"Low Saxon","natural":"Plattdüütsch"},{"value":"Thallium is keen roor Element, liekers gifft dat blots wenige Mineralen mit en hogen Thalliumandeel. Ünner annerm sünd bekannt: de Crookesit (Sweden un Russland), de Lorandit (Allchar, Mazedonien; USA) un de Hutchinsonit. De gröttste Andeel finnt sik as Bielement in Toonmineralen, de Kalium bargt, Boddens un Graniten. De natürliche Andeel liggt twüschen 0,4 un 6,5 mg/kg. . De Mengde, de bi't Verhütten vun Kopper, Blie, Zink un annere sulfidische Ierzen anfallt, reckt ut, üm den Bruuk an Thallium to decken. Dat Isotop 205 Tl is dat Endnuklid vun den radioaktiven verfall vun 209 Bi mit en Halfweertstiet vun 1,9 · 10 19 Johren ut de Neptunium-Reeg. För Drinkwater warrt vun dat Bundsinstitut för Risikobewerten vun en Tolerenz bit to 5 µg/L utgahn .","sentiment":"nds","name":"Low Saxon","natural":"Plattdüütsch"},{"value":"Wunnen warrt dat metallsche Thallium tomeist dör Utfälln mit Zink. De Produkschoon vun Thallium op de helen Welt bedriggt in’t Johr ruchweg 5 Tunnen.","sentiment":"nds","name":"Low Saxon","natural":"Plattdüütsch"},{"value":"Dat Metall is week un kann sneden warrn. Frisch ansneden Flachen sünd bannig blank, man na krote Tiet överteeht se sik mit en blaugrau Oxidfilm. In fuchtige Luft un Water billt sik Thallium(I)-hydroxid, wat en düchtig starke Base is. In Alkalilaugen lööst sik Thallium nich. Annes as de lichteren Maten vun de Borgrupp kummt Thallium vör allen in de Oxidatschoonsstoop +I vör, man ok +II un +III sünd möglich. Dorüm kann Thallium in Sellschopp vun vele verschedene Mineralen vörkamen. In vele Egenschoppen is Thallium in de Oxidatschoonsstoop +I bannig liek as dat Kalium, wat nich toletzt vun den teemlich lieken Ionenradius kummt. To’n Bispeel is Thalliumkarbonat dat eenzige Swormetallkarbonat, dat licht in Water to lösen is. Man dat gifft ok Parallelen to Sülver in de glieken Oxidatschoonsstoop. So sünd Thalliumhalogeniden swoor to lösen un fienföhlig gegen Licht. Thalliumverbinnen wiest en intensive gröne Flammenklöör. In’t Spektroskop is en scharpe Emisschoonslien bi 535 nm tyypsch, wat in de Forensik in wichtige Rull speelt. Mit Halogenen reageert Thallium al bi Ruumtemperatur. De Thalliumhalogeniden (mit Utnahm vun de Fluoriden) künnt dör Opnahm vun lütte Sporen vun Water bi –180 °C fluoreszeren .","sentiment":"nds","name":"Low Saxon","natural":"Plattdüütsch"},{"value":"Thallium warrt vun’n Lief goot opnahmen, sünners över’n Magen-Darm-Trakt un över de Lung. Dreeweertig Thallium (Tl 3+ ) warrt in’n Lief gau in eenweertig Thallium (Tl + ) reduzeert und elementar Thallium to Tl + oxideert. Dat verbreedt sik denn düchtig gau un warrt över de Na + /K + -Pump ut den Bloodkreisloop in’t Zellgeweev un in de Organen transporteert. Vun’n Lief warrt Tl + wegen den glieken Ionenradius jüst so as Kaliumionen K + transporteert un behannelt. Hoge Kunzentratschonen vun Thallium finnt sik vör allen in de Neren un de Lebber, man ok in’t Geweev vun’n Dickdarm oder in sünnere Knaken. Hett een ’n Vergiften överstahn, is Tl + noch lang in Nagels un Hoor to finnen. Bito is Tl + en Problem bi’t Utscheden ut’n Lief. Jüst so as de Amatoxinen bi en Vergiften mit Knollenswämm maakt ok Tl + den so nöömten enterohepatschen Kreisloop. Dat versöchte Entgiften över de Lebber un opletzt mit dat Gallensekret warrt dör de Trüchopnahm vun de Tl + -Ionen in’n Darm hinnert. Disse Weg vun’t Utscheden is vun de Mengde her lütter as de över de Neren, man de is sünners stark bedrapen vun’n Schaden dör Tl + . Dorüm sett bi’t Utscheden över de Gall un den Darm (biliär System) dat medizinisch induzeerte Entgiften mit Iesen(III)hexacyanoferrat(II) (gemeen bekannt as Berliner Blau) an. De över de Gallensekreten utscheedten Tl + -Ionen warrt vun’t Berliner Blau cheemsch bunnen un denn över den Stohl utscheedt. En bioloogsche Funkschoon vun Thallium is bit hüüt nich nawiest worrn.","sentiment":"nds","name":"Low Saxon","natural":"Plattdüütsch"},{"value":"Thallium und Verbinnen, de Thallium bargt, sünd bannig giftig, dorüm mutt dor mit grote Vörsicht mit ümgahn warrn. De letale Dosis för utwassene Minschen liggt bi ruchweg 800 mg. En akute Vergiften löpt in veer Phasen af. De eerste wiest teemlich allgemene Symptomen mit Dörfall un Verstoppen in’n Wessel. In disse Phaas sünd ok al Ännern an de Hoorwörteln to sehn, de denn tomeist mit den dörteihnsten Dag in Hoorutfall an sünnere Steden övergaht, wat vör en Thalliumvergiften tyypsch is. In de tweeten Phaas stellt sik neuroloogsche un psychsche Ännern in, de sik in övermatige Wehdaag an butere Delen vun’n Lief wiest. De drüdde Phaase fangt teihn Daag na’t Opnehmen vun dat Thallium an. Nu kummt dat to starke Sehstören, de vun dat Lahmen vun de tostännigen Nerven in’n Bregen kamt. De Puls warrt gauer (Tachykardie), wat vun’t Wirken op dat Anregen vun’n Sinusknutt un dat Wieterleiden kummt. Dat föhrt to Hartrhythmusstören, wat opletzt to’n Dood föhren kann. Mit de drüdden Week geiht de Wohrschienlichkeit doodtoblieven wedder torüch und de late Phaas stellt sik in. Hier wiest sik Besehren an Nervenwieterleiden vun de ünneren Liefdelen, de tomeist nich wedder torüch gaht, minnerte Reflexen un Muskelswund. Ok dat geistige Leistungsvermögen kann duerhaft minnert blieven, wobi starke Vergiftungen to sworste Bregenschadens föhren künnt . Dat Liefhoor entwickelt sik na eenige Maanden wedder nee. Lüttere Mengden Thallium löst en chroonsch Vergiften ut, de möglicherwies över lange Tiet nicht opdeckt warrt. Villicht billt sik Mees-Nagelbannen. So en Fall wiest tomeist op en afsichtliche Vergiften hen, vun wegen dat en natürlich Opnahm vun giftige Mengden kuum möglich is.","sentiment":"nds","name":"Low Saxon","natural":"Plattdüütsch"},{"value":"Thallium kann sik in Form vun sien flüchtigen Halogeniden bi’t Herstellen vun Zement in’t Reinmaaksystem vun’t Afgas anriekern . Nehrmiddels ut Deerten un Planten bargt normalerwies nich mehr as 0,1 mg/kg Thallium. Liekers künnt to’n Bispeel Poggenstöhl un eenige Kohlorden bit to 1 mg/kg ansammeln.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Gucht is de Familiennaam von","sentiment":"nds","name":"Low Saxon","natural":"Plattdüütsch"},{"value":"Rhode Island is en Bundsstaat vun de USA. Van de Flach her is datt de lüttste Staat van de USA. Dor leevt up 4.005 km² 1.048.319 Inwahners. Dat sünd 262 Inwahners/km². De Hööftstadt heet Providence un liggt in de Narragansett Bay. De offiziell Naam van Rhode Island is State of Rhode Island and Providence Plantations. Adriaen Block, en nedderlannsch Forscher, hett dat Land wegen de rote Farv van de Eer Rhode Eylandt nömmt, wor ut in de Loop van de Johren denn dat engelsche Rhode Island wurn is. De Ökelnaam is The Ocean State (Ozean-Staat).","sentiment":"nds","name":"Low Saxon","natural":"Plattdüütsch"},{"value":"Rhode Island weer vun’n 29. Mai 1790 af an en Bundsstaat vun de USA.","sentiment":"nds","name":"Low Saxon","natural":"Plattdüütsch"},{"value":"Rhode Island is opdeelt in 5 Kreisen (Countys):","sentiment":"nds","name":"Low Saxon","natural":"Plattdüütsch"},{"value":"* Websteed vun Rhode Island (engelsch)","sentiment":"nds","name":"Low Saxon","natural":"Plattdüütsch"},{"value":"Morgan County is en Kreis (County) in’n US-Bundsstaat Utah. He hett 9.469 Inwahners (Stand Zensus 2010) op en Rebeet vun 1.577 km². De Sitt vun de Verwalten is in Morgan.","sentiment":"nds","name":"Low Saxon","natural":"Plattdüütsch"},{"value":"De Kreis is an’n 17. Januar 1862 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 7.129 Inwahners bi’n Zensus vun 2000 harrn 3.307 Minschen Arbeit. Dat Inkamen je Kopp vun de hele Inwahnertall weer 17.684 US-Dollar. 3.522 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 888 Minschen maakt. 5,18 % vun de Inwahners leven 2000 ünner de Inkamensgrenz to de Armoot. 5,13 % hebbt 2000 tohuus ’n annere Spraak as Engelsch snackt un 2,75 % vun de Inwahners sünd buten de USA boren worrn. Vun de Vöröllern her sünd 98,11 % vun de Minschen Witte, 0,04 % Swarte, 0,15 % stammt ut Asien un 0,18 % sünd Nakamen vun Indianers. 0,45 % hebbt sik sülven to noch annere Gruppen torekent. 1,07 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 1,44 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"* [http://quickfacts.census.gov/qfd/states/49/49029.html U.S. Census Bureau] (engelsch)","sentiment":"nds","name":"Low Saxon","natural":"Plattdüütsch"},{"value":"* Konstantin I., König vun Schottland († 877)","sentiment":"nds","name":"Low Saxon","natural":"Plattdüütsch"},{"value":"Hafnium is en cheemsch Element ut dat Periodensystem mit dat Atomteken Hf un de Atomtall 72. Nöömt is dat Element na den latienschen Naam vun de däänschen Hööftstadt Kopenhagen, Hafnia. Dor is dat Element opdeckt worrn. Hafnium is en Swormetall vun de Övergangselementen mit teemlich lieke Egenschoppen as dat in’t Periodensystem doröver liggen Zirkon. Bioloogsch Funkschonen vun’t Hafnium sünd nich bekannt. Normalerwies kummt dat Element nich in’n minschlichen Lief vör, aver giftig is dat ok nich .","sentiment":"nds","name":"Low Saxon","natural":"Plattdüütsch"},{"value":"Vun de bestännigen Elementen vun’t Periodensystem weer Hafnium een vun de letzten, de opdeckt worrn sünd. Den eersten Henwies dorop, dat dat twüschen Lutetium un Tantal noch en Element geven müss, het sik ut dat 1912 opdeckte Moseleysche Gesett afleidt. Henry Moseley hett 1914 versöcht, dat bit dorhen unbekannte, aver na dat Gesett to vermodende Element mit de Atomtall 72 in Mineralen vun de Roor Eerden (vundaag Lanthanoiden nöömt) to finnen. Man he harr dormit keen Spood . In sien Arbeit to de Atomtheorie vun 1922 segg Niels Bohr vörut, dat de Reeg vun de Lanthanoiden mit dat Lutetium to Enn is un dat Element 72 dorüm lieke Egenschoppen hebben müss as dat Element Zirkon. Een Johr later al künn Hafnium nawiest warrn, as 1923 Dirk Coster un George de Hevesy in Kopenhagen dat Element dör Röntgenspektroskopie in en norweegsch Zirkon-Mineral funnen hebbt. Wietere Ünnersöken an annere Mineralen hebbt denn wiest, dat Hafnium jümmer in zirkonhollige Mineralen antofinnen is. Dat Afscheeden vun’t Zirkon hebbt Jantzen un Hevesy dör mehrmolig Kristallisatschoon vun de Diammonium- un Dikaliumfluoriden vun de beiden Elementen henkregen. Dat elementare Hafnium künn dorna dör Redukschoon mit Natrium wunnen warrn.","sentiment":"nds","name":"Low Saxon","natural":"Plattdüütsch"},{"value":"Dat Element Hafnium kummt op de Eer blots roor vör. De kontinentale Eerdköst hett en Hafnium-Andeel vun ruchweg 4,9 ppm un is dorüm vun de Männichkeit her to verglieken mit de Elementen Brom oder Cäsium un kummt somit faker vör as de al lang bekannten Elementen Gold oder Quecksülver. Hafnium kummt in de Natur nich gediegen vör un ok nich in egene Mineralen. Dorför kummt dat Metall aver in all Zirkon-Mineralen vör as Zirkon oder Baddeleyit. De Andeel an Hafnium liggt dorbi tomeist bi ruchweg 2% vun’t Zirkon in’t Mineral (1-5 Gewichtsprozent Hafnium). Een vun de roren Mineralen, wo mehr Hafnium binnen is as Zirkon, is de Zirkon-Varietät Alvit [(Hf,Th,Zr)SiO 4 ]. Jüst as bi’t Zirkon sünd de bedüdensten Lagersteden för Hafnium de Zirkon-Lagersteden in Australien un Süüdafrika. De Reserven warrt op ruchweg 1,1 Mio. t schätzt (rekent as Hafniumoxid) .","sentiment":"nds","name":"Low Saxon","natural":"Plattdüütsch"},{"value":"Üm Hafnium to winnen, mutt dat Element vun’t Zirkon afscheedt warrn. Dat geiht aver nich wiel den Vörgang vun’t Herstellen, man dat mutt in en Arbeitsschritt för sik maakt warrn. Dorför warrt sünnere Extrakschoonsverfohren anwennt, de de ünnerscheedliche Löslichkeit vun sünnere Hafnium- un Zirkonsolten in sünnere Löösmiddels utnütten doot. Bispelen dorför sünd de verscheden Löslichkeiten vun de Nitraten in Tri-n-butylphosphat oder de vun de Thiocyanaten in Methylisobutylketon. Annere Möglichkeiten to’n Afscheeden sünd Ionenuttuuschers un de frakschoneert Destillatschoon vun dorför egent Verbinnen. Dat Hafnium kann na’t Afscheeden na den Kroll-Vörgang toeerst in Hafnium(IV)-chlorid ümwannelt un denn mit Natrium oder Magnesium reduzeert warrn: Produzeert warrt Hafnium blots in lütte Mengden in Gröttenoorden vun 100 Tünnen . Dat Element warrt nich egens wunnen, man dat fallt blangento af bi’t Herstellen vun Hafnium-free Zirkon för Brennstääv.","sentiment":"nds","name":"Low Saxon","natural":"Plattdüütsch"},{"value":"Hafnium is en sülvern-gleemen Swormetall mit en hoge Dicht vun 13,31 g/cm³ . Dat Metall kristalliseert afhangig vun de Temperatur in twee ünnerscheedliche Modifikatschonen. Bi Normalbedingen kristalliseert dat in en hexagonal-dichtste Kugelpacken (α-Hf) un is dormit isotyyp to α-Zr. Baven vun 1775 °C geiht dat in en kuubsch-ruumzentreert Kristallsystem över (β-Hf). Wenn Hafnium bannig rein is, is dat Metall teemlich week un good to verformen. Dat kann denn licht smeedt, walzt oder hammert warrn. Man, wenn dor Sporen vun Suerstoff, Stickstoff oder Kohlenstoff binnen sünd, denn warrt Hafnium sprääd un is sworer to bearbeiten. De Smölt- un de Kaakpunkt vun Hafnium sünd mit 2227 °C un 4450 °C de hööchsten in de Grupp. In meist all anner’n Egenschoppen gliekt dat Metall sien lichteren Homoloog Zirkon. Dat kummt vun de Lanthanoidenkontrakschoon de för üm un bi lieke Ionenradien sorgt (Zr: 159 pm, Hf: 156 pm ). Blots de Dichte stellt en Utnahm dor, wo Zirkon mit 6,5 g/cm³ en düütlich sieteren Weert opwiest. För de Technik is en wichtigen Ünnerscheed, dat Hafnium 600 mol beter Neutronen absorbeeren kann. Ut den Grund is dat nödig, dat Hafnium vun’t Zirkon aftoscheden, wenn dat Zirkon in Karnkraftwarken insett warrn schall. Ünner de Sprungtempetatur vun 0,08 K is Hafnium supraleidend .","sentiment":"nds","name":"Low Saxon","natural":"Plattdüütsch"},{"value":"Hafnium is en uneddel Metall, dat mit Suerstoff to Hafniumdioxid reageert, wenn dat hitt maakt warrt. Ok annere Nichtmetallen as Stickstoff, Kohlenstoff, Bor un Silizium billt ünner disse Bedingen Verbinnen mit Hafnium. Bi Ruumtemperatur billt sik gau en Oxidschicht ut, de dat Metall passiveert un so vör’n wietere Oxidatschoon schuult. Vun wegen disse Passiveeren is Hafnium in de meisten Süren ünner normalbedingen nich löslich, blots Flusssüür un Königswater griept dat Metall an. Hanfium is ok in waterige Basen nich löslich.","sentiment":"nds","name":"Low Saxon","natural":"Plattdüütsch"},{"value":"Vun Hafnium sünd tosamen 35 Isotopen un 18 Karnisomeren vun 153 Hf bis 188 Hf bekannt . Dat natürliche Hafnium is en Mischelement ut söss verscheden Isotopen. Dat fakenste mit üm un bi 35 % is 180 Hf. Denn kamt 178 Hf mit 27,28 %, 177 Hf mit 18,61 %, 179 Hf mit 13,62 %, 176 Hf mit 5,27 % un 174 Hf mit 0,16 %. 174 Hf is dat enzige natürlich Isotop, dat swach radioaktiv is. Dat is en Alphastrahler mit en Halfweertstiet vun 2 · 10 15 Johren. Dat Karnisomer 178 2m Hf is mit en Halfweertstiet vun 31 Johren lang bestännig un sennt bi’n Verfall en starke Gammastrahlen vun 2,45 MeV ut. Dat is de hööchste Energie, de en över längere Tiet bestännig Isotop afstrahlen deit. En mögliche Anwennen för dit Isomer is de Bruuk as Born in starke Laser-Apparaten .","sentiment":"nds","name":"Low Saxon","natural":"Plattdüütsch"},{"value":"Allgemeen warrt Hafnium nich in grote Mengen bruukt, wieldat de Produkschoon so swor is. Vör allen warrt Hafnium in de Karntechnik insett as Stüerstaff to’n Reguleeren vun de Kedenreakschoon in Reakters. Hefnium hett gegenöver annere Stoffen, de in de Laag sünd Neutropnen to absorbeeren, enige Vördelen. To’n Bispeel is dat Element düchtig bestännig gegen Korrosion un togliek entstaht bi de Karnreakschoon mit de Neutronen Hafniumisotopen, de ok wedder hoge Absorpschoonsdwersnitten opwiest . Vun wegen sien hogen Pries warrt Hafnium vör allen för militäärsch Anwennen, to’n Bispeel Reakters in Atom-U-Bööd verwennt. Bruukt warnn kann dat aver ok noch annerswo. So reageert Hafnium gau mit lütte Mengden Suerstoff un Stickstoff un kann dorüm as Getterstoff insett warrn, üm lüttste Mengden vun disse Gasen ut Ultrahoochvakuum-Anlagen ruttonehmen. Bi’t Verbrennen strahlt dat Metall en bannig hell Licht ut. Hafnium kann dorüm in Blitzlichtlampen mit sünners hoge Energiebüüt insett warrn. Intressante Verbinnen künnt dorut herstellt warrn, de bannig bestännig sünd un erst bi hoge Temperaturen smölten doot, sünners Hafniumnitrid un Hafniumcarbid. In Legeeren mit Metallen as Niob, Tantal, Molybdän un Wolfram kann en Tosatz vun üpm un bi 2 % Hafnium de Fastigkeit ropsetten. Dordör kamt sünners faste, hoochsmölten un hittbestännige Warkstoffen tostannen.","sentiment":"nds","name":"Low Saxon","natural":"Plattdüütsch"},{"value":"Jüst as vele annere Metallen is Hafnium as fienverdeelt Stoff pyrophor un licht to tünnern. In’n kompakten Tostand brennt dat dorgegen nich. Hafnium is nich toxisch. Dorüm gellt för’n Ümgang mit dat Metall ok keen sünnere Sekerheitsvörschriften.","sentiment":"nds","name":"Low Saxon","natural":"Plattdüütsch"},{"value":"Dat gifft en Reeg vun cheemsch Verbinnen mit Hafnium. Tomeist sünd dat Solten oder Mischkristallen, de hoge Smöltpunkten hebbt. De bedüdenste Oxidatschoonsstoop vun Hafnium is +IV, man dat gifft ok Verbinnen mit en sietere Oxidatschoonstallen vun 0 bit +III. In Komplexen sünd ok Oxidatschoonsstopen lütter as 0 bekannt.","sentiment":"nds","name":"Low Saxon","natural":"Plattdüütsch"},{"value":"Hafnium(IV)-oxid is en hoochsmölten Faststoff, de düchtig bestännig is. De hett en hoge Dielektrizitätskonstant vun 25. Siliziumdioxid hett to’n Vergliek 3,9 . Dorüm is de Bruuk as hooch-k-Dielektrikum as Stüeransluss (Gate) för Mikroperzessers möglich. Dör dat Insetten vun Hafnium(IV)-oxid künnt de Schaltkreisen lütter maakt warrn, wieldat mit en düttlich dünnere Isolaterschicht arbeit warrn kann. De kumplette Transister hett dormit blots noch en Grött vun 45 nm. Enige Halfleiderherstellers as Intel oder IBM wennt dat al an .","sentiment":"nds","name":"Low Saxon","natural":"Plattdüütsch"},{"value":"Hafniumcarbid tellt to de Stoffen mit de hööchsten Smöltpunkten, de dat gifft. Tohopen mit Hafniumnitrid un Hafniumborid warrt dat to de Hardstoffen rekent. Vun Hafnium sünd ok Reeg vun Halogenverbinnen bekannt. In de Oxidatschoonsstoop +IV gifft dat dat Fluorid, as ok Chlorid, Bromid un Iodid. Hafnium(IV)-chlorid und Hafnium(IV)-iodid speelt en Rull bi’t Winnen vun rein Hafnium. Bi lüttere Oxidatschoonstallen sünd blots Chlor- un Bromverbinnen bekannt, as ok dat Hafnium(III)-iodid. Dat Difluorid Kaliumhexafluorhafnat (K 2 HfF 6 ) kann to’n Afscheeden vun Hafnium vun’t Zirkon bruukt warrn.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* kristallin Hafnium as Afbilln vun Heinrich Pniok","sentiment":"nds","name":"Low Saxon","natural":"Plattdüütsch"},{"value":"Rätzlingen is de hoochdüütsche Naam vun","sentiment":"nds","name":"Low Saxon","natural":"Plattdüütsch"},{"value":"En Vörgrupp oder (engelsch: Supporting Act oder Opening Act) is in’t Musikgewarf en Künstler oder Musikgrupp, de bi en Konzert vör den egentlichen Star vun de Veranstalten (den Headliner) optreden deit. Tyypscherwies hebbt de Vörgruppen blots en inschränkte Tiet (normalerwies 20-40 Minuuten), begrenzten Ruum un en inschränkten Bruuk vun de Lichtanlaag för jemehrn Optritt. Mitünner künnt se ok blots op en begrenzte Leistung vun de PA torüchgriepen.","sentiment":"nds","name":"Low Saxon","natural":"Plattdüütsch"},{"value":"In’t Rebeet vun de Clubs oder bi lütte Festivals is dat begäng, dat de Vörgrupp wenig oder gor keen Geld för jemehrn Optritt kriegt. Bi Konzerten von bekannte Interpreten un Gruppen is dat dorgegen begäng, dat unbekannte Vörgruppen bit to 10.000 Euro an’n Avend betahlen doot, vun wegen dat se as Vörgrupp vun en Star bekannter warrt un dormit en Warf-Effekt hebbt","sentiment":"nds","name":"Low Saxon","natural":"Plattdüütsch"},{"value":"Bi’n Tour-Support föhrt de Vörgrupp mit den Headliner op een Tournee oder is tomindst bi en Deel vun en Tournee as Vörgrupp mit dorbi. Dat künnt Gruppen wesen, de mit den Headliner befrünnt sünd. Jüst so künnt dat ok Gruppen oder Künstler wesen, de vun de Labels stellt warrt, vun wegen dat se noch nich noog Lüüd antehn doot för en egene Tour oder üm en Grupp, de natschonal al Spood hett internatschonal bekannt to maken. Dat letzte warrt faken ok verbunnen mit en nee Album, dat internatschonal op’n Markt bröcht warrt, un mit inköffte Airplays","sentiment":"nds","name":"Low Saxon","natural":"Plattdüütsch"},{"value":"Bi’n Local Support speelt regionale oder natschonal bekannte Gruppen, de tomeist vun’n Veranstalter vör Oort ünner Verdrag nahmen warrt. Dat öörtliche Ünnerstütten is faken to’n Vördeel vun beide Sieten, vun wegen dat de öörtlichen Gruppen de Mööglichkeit hebbt, mit internatschonal bekanntere Gruppen tosamen to spelen un dorbi Kuntakten to knütten, de för de wietere Loopbahn villicht mol helpen künnt. Togliek bringt öörtlich bekannte Gruppen faken ok jemehr Stammpublikum mit, dat för de Tournee vun den Headliner nödig is, dat sik de Veranstalten ok lohnt, vun wegen dat de Headliner woll al internatschonal bekannt is, man noch nich noog Anhangers hett, üm de Kosten vun en Konzert inspelen to künnen. Bi gröttere Konzerten warrt mitünner ok wedder junge Gruppen vun jemehr Label as Vörgrupp insett, üm den Warf-Effekt to nütten.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Heinz Wachtendorf (* 12. August 1908; † November 2000) weer en düütschen Verwaltungsbeamten. Wachtendorf is 1908 boren un hett 1928 an de Högere Staatsschool Ritzbüttel dat Abitur maakt. He hett an de Universität Hamborg studeert un dor 1936 sien Dokterarbeid schreven (över Die Bedeutung der Präambel in den neuen Reichsgesetzen). Von’n 5. Dezember 1952 af an weer he Oberbörgermeester un von’n 5. Juni 1956 bet to’n 31. Mai 1968 Oberstadtdirekter von de Stadt Cuxhoben. 1986 hett he dat Verdeenstkrüüz 1. Klass von de Bundsrepublik Düütschland kregen. Von 1971 bet 1988 weer he Schult von’n Diekverband Cuxhoben.","sentiment":"nds","name":"Low Saxon","natural":"Plattdüütsch"},{"value":"Hans-Joachim Röhrs (* 25. Januar 1932 in Hamborg) is en düütschen Verwaltungsbeamten. Röhrs is 1932 in Hamborg boren un hett 1952 in Horborg sien Abitur maakt. He hett an de Universitäten Hamborg un Mönster Juristeree studeert. Na dat Studium weer he för twölv Johr bi’n Landkreis Horborg un weer dor toletzt Kreisverwal­tungs­direk­ter. Von 1972 bet 1978 weer he Gemeendirekter von de Gemeen Seevdaal. Röhrs is an’n 1. Mai 1978 as Nafolger von Andreas Dehn Böverkreisdirekter von’n Landkreis Horborg worrn. He is dat bet 1994 bleven. Sien Nafolger weer Hans-Bodo Hesemann. Röhrs weer von 1993 bet 2008 Vörsitter von’n Vereen Naturschutzpark. Vondaag is he Ehrenvörsitter.","sentiment":"nds","name":"Low Saxon","natural":"Plattdüütsch"},{"value":"* Geschichte und Gegenwart der Kreissparkasse Harburg: eine Dokumentation. Buchheister, 1996","sentiment":"nds","name":"Low Saxon","natural":"Plattdüütsch"},{"value":"Glenglassaugh is en Whisky-Brenneree bi Portsoy, Banffshire, Schottland.","sentiment":"nds","name":"Low Saxon","natural":"Plattdüütsch"},{"value":"De Brenneree Glenglassaugh is in’t Johr 1874 vun James Moir tosamen mit sien beiden Neffen Alexander un William Morrison as ok den Koppersmeed Thomas Wilson op dat Land vun de Craigmills Farm boet worrn. Een Johr later füng de Produkschoon an. Thomas Wilson bleef 1883 dood un 1887 ok de Grünner James Moir. Alexander Morrison hett de Destille twüschen 1888 un 1892 mit ne’e Brennblasen un Gäärfatten inrichten laten. 1892 is denn ok William Morrison doodbleven, so dat Alexander Morrison de Brenneree an Robertson & Baxter verköfft hett, de al so de gröttsten Köpers vun den Whisky weern. De hebbt de Destille noch dat glieke Johr an de Highland Distilleries Co Ltd. wieterverköfft. As Anfang vun’t 20. Johrhunnert de Verkoop vun Whisky bannig torüch gahn is, weer de Brenneree 1908 dicht maakt un eerst 1931 wedder apen maakt. Man, al 1936 weer se wedder stillleggt, wat ditmol bit 1960 anduert hett. Af 1956 is de Brenneree vun Grund op renoveert un nee utstatt worrn. De ne’en Brennblasen weern nu ruchweg dubbelt so groot as vörher. Dordör is ok de Kapazität verdubbelt worrn. In’n November 1986 weer de Brenneree noch mol wedder stillleggt. An’n 3. März 2008 is se den för 5 Millionen £ an The Scaent Group verköfft worrn un an’n 24. November 2008 wedder in Produkschoon gahn. As eerste Affüllen na’t Wedderapenmaken sünd bannig olle Whiskys vun 22, 30 un 40 Johren ankünnigt worrn . In’n März 2013 is de Brenneree denn aver vun de BenRiach Distillery Company övernahmen worrn .","sentiment":"nds","name":"Low Saxon","natural":"Plattdüütsch"},{"value":"Glenglassaugh höört to dat schottische Whiskyrebeet Highlands, jüst so even buten vun dat Speyside-Rebeet. Dat Water för de Produkschooon warrt ut den Glenglassaugh-Born nahmen. As fröher dat Molt noch in de Brennree sülvst herstellt weer, weer dorto Törf ut dat Crombie Moss dicht bi nahmen. Dorna is dat Molt ünner annern vun de Tamdhu-Destille köfft worrn. In de Destille gifft dat en Meeschfatt (mash tun) vun 5 t un söss Gäärfatten (wash backs). Twee dorvun sünd ut Eddelstahl, warrt aver in’n Bedrief nich mehr insett, de annern veer sünd ut Douglasienholt. Brennt warrt in een wash still vun 12.729 l un een spirit still vun 17.184 l, de över Damp hitt maakt warrt.","sentiment":"nds","name":"Low Saxon","natural":"Plattdüütsch"},{"value":"* List vun de schottischen Brennereen","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Jewgeni Leonidowitsch Redkin (wittrussisch:Яўген Леанідавіч Рэдзькін, russisch:Евгений Леонидович Редькин, wetenschaplich Transliteratschoon: ''Evgenij Leonidovič Red'kin''; * 2. Februar 1970 in Chanty-Mansijsk) is en ehmalger sowjeetsch un nah deren Uplöösen wittrussischer Biathlet. 1992 wunn he mit de Mannschap (gemeensam mit Anatoli Wiktorowitsch Schdanowitsch, Alexander Wladimirowitsch Popow un Alexander Tropnikow) de Goldmedaille bi de Biathlon-Weltmeesterschapen in Nowosibirsk. Bi de Olympisch Spelen 1992 in Albertville wunn he de Goldmedaille över 20 Kilometer in’ Biathlon vör den Düütschen Mark Kirchner un den Sweden Mikael Löfgren. Twee Johr later bi de Olympisch Spelen 1994 in Lillehammer weer he ok weer dorbi, keem dor aber blots up Rang 53.","sentiment":"nds","name":"Low Saxon","natural":"Plattdüütsch"},{"value":"De Bahnhoff Hornborg is en Bahnhoff mit de Bahnhoffskategorie 5 un twee Gleise in dat Dörp Hornborg. De Bahnhoff liggt an de Nedderelvbahn, de ut Hamborg kummt un na Cuxhoben geiht. De Bahnhoff höört to’n HVV. He liggt in’n Westen von dat Zentrum an de Straat In’n Groten Sand.","sentiment":"nds","name":"Low Saxon","natural":"Plattdüütsch"},{"value":"1881 hett de Nedderelvbahn apenmaakt, de von Horborg na Cuxhoben geiht. Dor is denn ok de eerste Bahnhoff mit Bahnhoffsgebüüd boot worrn. De Bahnverkehr in Hornborg hett an’n 1. April 1881 anfungen. As de Lien S3 von de S-Bahn Hamborg to’n Winterfohrplaan 2007/2008 bet Stood verlängert worrn is, is vörher noch de Bahnhoff Hornborg ümboot un moderniseert worrn. Hornborg harr vörher dree Gleise. Gleis 1 harr en Siedenbahnstieg un de annern beiden en Middelbahnstieg. Bi’n Ümbo is een Gleis kumplett afreten worrn. De twee Gleise, de denn bleven sünd, hebbt nu twee Siedenbahnstieg’. De Afkörten in dat Bahnamtliche Betriebsstellenverzeichnis is AHOG un de Internatschonale Bahnhoffsnummer 598329.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Richard Dunthorne (* 1711; † 3. März 1775) weer en engelsch Astronom un Landvermeeter. Richard Dunthorne hett in Cambridge as astronoomsch un wetenschaplich Mitarbeiter för Roger Long un för völ Johren as Saakverständiger in Fens arbeit. Nah hüm is de Maandkrater Dunthorne nömmt.","sentiment":"nds","name":"Low Saxon","natural":"Plattdüütsch"},{"value":"* . Dictionary of National Biography. London. Smith, Elder & Co. 1885–1900. (engelsch)","sentiment":"nds","name":"Low Saxon","natural":"Plattdüütsch"},{"value":"Ronald Erwin „Ron“ McNair (* 21. Oktober 1950 in Lake City, South Carolina, USA; † 28. Januar 1986 bi Cape Canaveral, Florida) weer en US-amerikaansch Astronaut, de bi de Challenger-Katastrooph to Dood keem.","sentiment":"nds","name":"Low Saxon","natural":"Plattdüütsch"},{"value":"Bit 1967 hett McNair de Carver High School in sien Gebortsoort besöcht, bevör he ünnerstütt dör en Stipendium en Physikstudium an de North Carolina Agricultural and Technical State University upnehm, dat he in 1971 mit en Bachelor un en magna-cum-laude-Lob afsluuten dee. He gung dornah an dat bekannte Massachusetts Institute of Technology (MIT), wo he an sien  Dokterarbeit schreev, de he in Physik 1976 afsluuten kunn. Nah den Afsluss an dat MIT wurr he as Physiker an den Hughes Research Laboratories in Malibu, Kalifornien anstellt. 1978 wurr McNair för dat Ruumfohrtprogramm vun de NASA utwählt un is in' Februar 1984 mit de Challenger-Mission STS 41-B) ünner dat Kommando vun [[Vance DeVoe Brand as Missionsspezialist eerstmals in't All flagen. Pilot bi disse Mission weer Robert Lee Gibson un de beid anner Missionsspezialisten Bruce McCandless un Robert Lee Stewart. Hööchtpunkt bi disse Mission weer de eerste free Butenbordinsatz dör McCandless un Stewart.McNair wurr denn utwählt för de Mission STS 51-L mit dat Space Shuttle Challenger, de an‘ 28. Januar 1986 um 11:38 Ühr Oortstiet vun dat Kennedy Space Center in Florida afhaben is. De anner Crew-Liddmaaten weern Kommandant Dick Scobee, Pilot Michael John Smith, Missionsspezialisten Judith Arlene Resnik, Ellison Shoji Onizuka un de Bruuklastspezialisten Gregory Bruce Jarvis un Sharon Christa McAuliffe. Dör en Leck in den Drievstofftank is de Challenger aber nah 73 Sekunn explodeert un all söben Besattensliddmaaten keemen to Dood.Wiels sien letzt Floog sull dat en Weltpremiere geven:1986 wurr de franzöösch Musiker Jean Michel Jarre vun den US-Bundsstaat Texas un de amerikaansch Ruumfohrtbehörde NASA to en Konzert nah Houston inlaaden. Anlaat weer dat 150-johrige Jubiläum vun Texas un dat 25-johrige Jubiläum vun de NASA. Eegen för dit Konzert nehm Jarre dat Album Rendez-vous up. De Astronaut Bruce McCandless broch Jarre up de Idee een vun de Stücke vun Ron McNair bi de Challenger Mission STS-51-L mit dat Saxophon inspeelen to laaten. McNair weer en begeistert Saxophonist un dat weer plaant, dat he en vun hüm mitschreeven Stück in't All spelen sull. Dat sull dat eerste in' Weltruum upnommen Musikstück ween. Dat dorbi dreiht Video sull wiels dat Konzert up en groot Video-Wand inspeelt wurrn. Nah den Dood vun Ron McNair wull Jarre dat Konzert eenig aftoseggen, wurr aber vun McCandless un anner Astronauten vun dat Gegendeel övertüügt. Rendez-vous Houston – A City In Concert funn statt un wurr vun Jarre den storven Astronauten vun de Challenger widmet. Jarre hett McNair den Titel ''Last Rendez Vous / Dernier Rendez Vous \"Ron's Piece\" up sien Album Rendez-Vous'', dat 1986 rutgeven wurr, widmet.Nah sien Dood wurrn en Maandkrater un de Asteroid (3354) McNair nah hüm nömmt. De Bundsbehörde för Billen hett en Förderprogramm för lernbehinnert Schöler nah hüm nömmt. Dat gifft en Ronald McNair Mathe- un Wetenschaps-Zentrum an de Francis Marion University in Florence, South Carolina, de Dr. Ronald E. McNair Academic High School in Jersey City un en Grundschool in St. Louis, de nah hüm nömmt wurr. In Brooklyn, New York, NY gifft dat en Gedenkstäe för Ronald McNair. In dat Davis Planetarium in de Binnenstadt vun Jackson, Mississippi wurr dat Ronald E. McNair Space Theater hüm to Ehren nömmt.McNair wurr vun Joe Morton in den kontrovers diskuteerten TV-Film Challenger speelt, de gegen den Willen vun de Angehörigen vun de Opfer bi disse Katastrooph produzeert wurr.","sentiment":"nds","name":"Low Saxon","natural":"Plattdüütsch"},{"value":"* spacefacts.de: Körtbiografie","sentiment":"nds","name":"Low Saxon","natural":"Plattdüütsch"},{"value":"De Mibau-Stema-Grupp is en Ünnernehmen ut Kumbarg. De Mibau Bostoffhannel is för den Hannel mit Bostoffen (Sand, Splitt, Schotter un Steen) tostännig un Stema Shipping för den Transport. De Bostoffen warrt as Rohstoff för de Beton- un Asphaltindustrie un as Bomaterial för den Stratenbo, Gleisbo un Waterbo bruukt. Dat Ünnernehmen is in ganz Noordeuropa rund üm de Noord- un Oostsee aktiv. 2006 hett dat Ünnernehmen bi üm un bi 350 Mitarbeiders 150 Milljonen Euro Ümsatz hatt. Dat Ünnernehmen bedrifft en Flott von söss egene Scheep, de to’n groten Deel op de Sietas-Warft in Neefeld boot worrn sünd. Dat Transportvolumen von de Flott bedriggt üm un bi 10 Milljonen Tunnen Steen in’t Johr. De Geschäftsföhrer is Jos van der Meer.","sentiment":"nds","name":"Low Saxon","natural":"Plattdüütsch"},{"value":"De Naam Mibau steiht för Mineralien für die Bauindustrie. Hans-Jürgen Hartmann hett ok dat Ünnernehmen Elbe-Weser-Handelskontor grünnt, op dat Mibau-Stema mit trügggeiht. För 3,5 Milljonen D-Mark hett Hartmann in de Johren 1990 en Andeel an’n Suugbagger Baltic Kies köfft, de mit Kiesafbo-Rechten in de däänsche Oostsee verbunnen weer. 1994 is op de Warft HDW-Nobiskrug för 25 Milljonen D-Mark de 81,6 m lange un 15 m brede Suugbagger Seekies boot worrn. 2003 is dat Schipp in’n Irak verköfft worrn. Dat Ünnernehmen Heidelberger Zement hett in de Johren 1990 Andelen von 50 % an Mibau övernahmen. De Hannel un Verkoop von Sand, Kies, Splitt un Mineralgemisch bi Heidelberger Zement leeg bet 2001 bi verscheden Sellschoppen, de to’n 1. November 2001 bi de Mibau tohoopfaat worrn sünd. Mibau hett dorbi ünner annern den Verkoop von de Bostoffen ut de Sand- un Kieswarken in Mekelborg-Vörpommern övernahmen. Dat Ünnernehmen Mibau-Stema harr 2001 de beiden Scheep Kari Arnhild un Stones. As Reederee för de beiden Scheep hett von 2001 af an de Reederee Frank Dahl in Cuxhoben fungeert. Mit’n 14. November 2006 hett denn aver Hartmann sülvs över de HJH Shipmanagement as Reeder fungeert. Granodiorit-Steenbrook in Norwegen gröttsten Steenbrook in Noordeuropa bi Stavanger","sentiment":"nds","name":"Low Saxon","natural":"Plattdüütsch"},{"value":"De Steines is 1978 op de Kalmar Varv in Sweden boot worrn un bi Hagland Shipping AS as Millenium N lopen. 2005 hett Mibau-Stema ehr köfft, 2010 is se wedder verköfft worrn. De Massengoodfrachter Splittnes is 1994 in Noorwegen boot un 2001 von Mibau-Stema köfft worrn. Toeerst is he bi Mibau-Stema noch ünner’n Naam Kari Arnhild lopen, hett denn aver den ne’en Naam Splittnes kregen. 2006 is dat Schipp op de Noorderwarft ümboot un dorbi üm 18,2 m verlängert worrn. De dree Scheep Stones, Kvitnes un Sandnes (ut de Johren 2001 un 2005) sünd Sülvslöschers un Bulkcarriers von’n Typ Sietas Typ 167 (166,7 m lang, 24,5 m breed) mit en Ruum von 20.046 m³. De Bopries leeg bi üm un bi 60 Millionen D-Mark. De Stones is verköfft worrn un hett 2015 den ne’en Naam Donnacona kregen. De Kvitnes is 2003 as Rockdumper ümboot worrn un hett den ne’en Naam Rocknes kregen. Se weer an dat Ünnernehmen Van Oord verchartert, as se an’n 19. Januar 2004 in’n Süden von Bargen vör Noorwegen kentert is. Dorbi sünd 18 von de 30 Mann Kru doodbleven. De dree Scheep Bulknes, Beltnes un Fitnes (ut de Johren 2009 un 2010) sünd Sülvslöschers un Bulkcarriers von’n Typ Sietas Typ 177 (175,6 m lang, 26 m breed) mit en Ruum von 26.042 m³.Nadem to’n 1. Januar 2015 hartere Regeln fastleggt worrn sünd, dat in de Sulphur Emission Control Area in de Noordsee blots noch Drievstoff mit maximal 0,1 % Swevel verbrennt warrn dröff, hebbt de söss Scheep 2015/2016 all op de Pella-Sietas-Warft en PureSOx-Scrubber von Alfa Laval inboot kregen, de den Swevel ut dat Afgas rutwascht.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* Websteed von dat Ünnernehmen (hoochdüütsch, engelsch, nedderlandsch)","sentiment":"nds","name":"Low Saxon","natural":"Plattdüütsch"},{"value":"Mohrmann is de Familiennaam von","sentiment":"nds","name":"Low Saxon","natural":"Plattdüütsch"},{"value":"Rechtebe (hoochdüütsch Rechtebe) is en Dörp in de Gemeen Hagen in’n Landkreis Cuxhoben, Neddersassen. Binnen de Gemeen billt de Oort tohoop mit Wortfleet en polietsche Oortschop.","sentiment":"nds","name":"Low Saxon","natural":"Plattdüütsch"},{"value":"De Oort liggt in de Masch von Oosterstood an dat rechte Över von de Werser. Vör Rechtebe liggt de Rechte Blangenarm von de Werser un Harriersand un op de anner Sied von’n Werserstroom de Stadt Braak. De Naveröörd sünd Weersbe un Offenwarden in’n Noorden, Weersbermoor un Rechtebermoor in’n Noordoosten, Uthleer mit Cleve in’n Oosten, Brook in’n Süüdoosten, Aschwarden un Wortfleet in’n Süden un Harriersand in’n Westen.","sentiment":"nds","name":"Low Saxon","natural":"Plattdüütsch"},{"value":"In de Franzosentied hett de Oort toeerst 1810 bet 1811 binnen dat Königriek Westfalen to de Mairie Wortfleet in’n Kanton Hagen höört un denn von 1811 bet 1814 to dat Franzöösche Kaiserriek ünner Napoleon un dor to de Mairie Weersbe in’n Kanton Hagen. De Oort hett vör 1885 to’n Bezirk Süüd-Oosterstood von dat Amt Hagen tohöört. Na 1885 weer dat in’n Kreis Geestmünn. 1932 is dat Deel von’n Kreis Wersermünn worrn un 1977 von’n Landkreis Cuxhoben. De Oort weer fröher en egenstännige Gemeen. 1928/1929 is Rechtebe aver Deel von de Gemeen Wortfleet worrn. De Gemeen Wortfleet wedder is mit de Gemeenreform in Neddersassen an’n 1. März 1974 an de Gemeen Sandst kamen. Mit’n 1. Januar 2014 is de Gemeen Sandst Deel von de Gemeen Hagen worrn. Sietdem is Rechtebe wedder von Sandst aflööst un billt binnen de Gemeen Hagen tohoop mit Wortfleet en Oortschop mit egen Oortsvörsteiher.","sentiment":"nds","name":"Low Saxon","natural":"Plattdüütsch"},{"value":"Rechtebe is evangeelsch-luthersch präägt un höört to dat Kaspel von de Marienkark in Weersbe. För de Kathoolschen is de Hillig-Hart-Jesu-Kark in Geestmünn tostännig.","sentiment":"nds","name":"Low Saxon","natural":"Plattdüütsch"},{"value":"För Rechtebe is de freewillige Füürwehr Wortfleet mit tostännig.","sentiment":"nds","name":"Low Saxon","natural":"Plattdüütsch"},{"value":"Dör Rechtebe löppt de Kreisstraat 49, de in’n Oosten na Uthleer an de Landsstraat 134 ran geiht un in’n Süden na Wortfleet, Aschwarden, Rade un Ne’enkarken. In’n Noorden geiht von de K 49 de K 50 af, de över Weersbe un Offenwarden na Sandst un Rechtenfleth föhrt. De nächste Autobahn is de Autobahn 27 (Afsnidd Bremen–Bremerhoben). De Opfohrt 13 Uthleer liggt so söss Kilometer in’n Oosten von Rechtebe an de K 48.De nächste Bahnhoff is so bi 14 Kilometer wied weg in’n Süden de Bahnhoff Farge an de Bahnlien Farge–Vesack. Dor föhrt de Lien RS 1 von de Regio-S-Bahn Bremen/Neddersassen, de von Farge bet na Veern geiht. De Bahnhoff Lübbs an de Bahnlien Bremen–Bremerhoben is so bi 19 Kilometer weg in’n Oosten. Von 1911 bet 1931 harr de Oort en egen Bahnhoff an de Nedderwerserbahn.","sentiment":"nds","name":"Low Saxon","natural":"Plattdüütsch"},{"value":"Na School gaht de Kinner op de Grundschool Uthleer un na Hagen för de annern Schoolformen. Bet 2008 sünd de Schölers noch op de Grundschool in Weersbe gahn, de denn aver dichtmaakt hett.","sentiment":"nds","name":"Low Saxon","natural":"Plattdüütsch"},{"value":"Ellauri is de Familiennaam von","sentiment":"nds","name":"Low Saxon","natural":"Plattdüütsch"},{"value":"Wayne Shorter (* 25. August 1933 in Newark, New Jersey) ist en US-amerikaansch Jazz-Saxophonist un -komponist. Mit John Coltrane un Sonny Rollins hörrt he to de „vordersten Linie“ vun Saxofonisten in' Modern Jazz. „Sein Spiel wird als poetisch, rätselhaft und zugleich natürlich und in sich völlig logisch charakterisiert.“","sentiment":"nds","name":"Low Saxon","natural":"Plattdüütsch"},{"value":"Shorter speel tonächst för Horace Silver un Maynard Ferguson, bevör he af 1959 to Art Blakey's Jazz Messengers stööten dee. He wurr deren musikalisch Leiter, bevör he1964 up Empfehlung van John Coltrane vun Miles Davis afwurben wurr. He hett aber ok meest hooch loovt Alben ünner eegen Naam herutbrocht, as 1964 Night Dreamer as sien eerst Album för Blue Note. Van 1964 bit 1969 weer he - neben Herbie Hancock, Ron Carter un Tony Williams - Liddmaat vun dat tweet „klassisch“ Miles Davis Quintett, för dat he völ Kompositschonen schreev, de to Klassikern wurrn, dorünner de Stücke „Footprints“ un „Nefertiti“. Shorter weer de „logische“ Nahfolger vun John Coltrane in Davis sien Grupp, wat dordör ünnermüert wurr, dat he bi Blue Note in de Tiet ünner eegen Naam en Quartett-Plaat mit Coltrane sien Begleitern McCoy Tyner un Elvin Jones inspelen dee. (Juju). 1970 hett he gemeensam mit den Keyboarder Joe Zawinul un den Bassisten Miroslav Vitouš de legendäre Jazz-Rock-Formatschoon Weather Report grünnd, de later ok Jaco Pastorius un Peter Erskine anhörrn deen. In de Tiet vun de fröh Weather Report fallt ok Shorter sien wietgahn Wessel vun dat Tenorsaxophon, dat he bit 1968 ahn Utnahm speelt harr, up dat Sopransaxophon un Lyricon. Parallel speel he siet1976 ok weer akustischen Jazz mit V.S.O.P. Siet Uplösen vun Weather Report (nah de Meenen vun Joachim-Ernst Berendt „der erfolgreichsten aller Jazz-Rock-Gruppen“) hett Shorter solistisch arbeit. He hett Carlos Santana un de Rolling Stones up Tourneen begleit un speel up mehreren Alben vun Joni Mitchell un mit Steely Dan. Siet mittlerwiel över teihn Johren leit he en hooch loovt Quartett mit den Pianisten Danilo Pérez, den Bassisten John Patitucci as ok den Slagtüüchspeler Brian Blade (CDs: Footprints Live! Beyond the Sound Barrier und Without a Net). 2003 un 2005 kreeg he för de Alben Alegría un Beyond the Sound Barrier jewiels den Grammy in de Kategorie Bestes Jazz Instrumental Album. 2003 wunn Wayne Shorter den Kritikerpoll vun de Tietschrift Down Beat in dat Johr glieks in fiev Kategorien: För Footprints Live! as „Album van dat Johr“, as „Jazzmusiker van dat Johr“ un Komponist, för de „Akustische Jazzgrupp van dat Johr“ un up dat Sopransaxophon. Bi de Kritikerpoll 2013 leeg Wayne Shorter weer in veer Kategorien vörn: För Without a Net as „Album van dat Johr“, as „Jazzmusiker van dat Johr“ un up dat Sopransaxophon as ok för de „Jazzgrupp van dat Johr“. För dat Stück Orbits kreeg he 2014 en Grammy för de beste Jazzimprovisatschoon.","sentiment":"nds","name":"Low Saxon","natural":"Plattdüütsch"},{"value":"1985 is Shorter sien Dochter Iska Maria (* 1971) nah en epileptischen Anfall storven. 1996 keemen Shorter sien Ehefru Ana Maria (* 1947) un hör Nichte Dalila Lucien, de 17-johrig Dochter vun den Singer Jon Lucien, bi den TWA-800-Floogtüüchafstört vör Long Island to Dood. 1999 hett Shorter in dart Ehe de brasiliaansch Singersche Carolina Dos Santos, en eng Früendin vun sien storven Fru heiraadt. Shorter is bekennend Nichiren-Buddhist un Anhänger van Sōka Gakkai.","sentiment":"nds","name":"Low Saxon","natural":"Plattdüütsch"},{"value":"<div style=\"\">","sentiment":"nds","name":"Low Saxon","natural":"Plattdüütsch"},{"value":"<div style=\"\">","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"De Tafel vun Peutinger oder Tabula Peutingeriana is ene Koort, de dat Stratennett vun de Römerstraten in't late Röömsche Riek wiest. Se besteiht ut ölven Blööd op de de britischen Inseln, de Middelmeerruum, de nahe Oosten, Indien mit den Ganges, dat Eiland Sri Lanka in'n Indischen Ozean un sogor China to sehn sünd.","sentiment":"nds","name":"Low Saxon","natural":"Plattdüütsch"},{"value":"Dat is mööglich, dat de Weltkoort vun Marcus Vipsanius Agrippa (64 v. Chr. - 12 n. Chr.) ene vun de Vörlagen vun de Tafel wesen is. Na den Dood vun Agrippa wörr de Koort in sien Graffsteen ingraveert, de bi'n Porticus Vipsaniae an de Via Flaminia liggt. De Koort wörr in't 4. Johrhunnert vun de Römers tekent. De naue Tiet is nich kloor, aver ut de dorstellten Öörd kunnen Wetenschoplers de Tiet ingrenzen. De Koort wiest de Stadt Konstantinopel, de eerst in't Johr 328 grünnt worrn is, se is also later as 328 tekent worrn. Dat de Stadt Pompeji, de 79 bi en Vulkanutbrook utlöscht wörr, noch intekent is, bewiest, dat de Koort op öllere Vörlagen opboot. En poor Öörd in de Provinz Germania Inferior, de in't 5. Johrhunnert togrunn güngen, aver noch intekent sünd, sünd en Henwies, dat de Koort wohrschienlich noch vörher entstahn is.Blot een Exemplar vun de Koort is nableven, en Kopie ut dat 13. Johrhunnert. Se wörr vun en Kopist ut Colmar üm 1265 tekent. Dit Exemplar wörr vun Conrad Celtis in en Bökeree funnen, de de Koort in't Johr 1507 an sien Fründ Konrad Peutinger wiedergeev. He harr den Plaan, de Koort apentlich to maken, bleev aver dood, bevör he so wiet weer. As na sien Dood denn annere de Koort rutgeven dein, kreeg de Koort sienen Naam. En wichtige Utgaav wörr 1591 in't Verlagshuus vun Johannes Moretus in Anvers ünner den Naam fragmenta tabulae antiquae rutgeven. De Tafel wessel in de nafolgen Tiet en poor Maal sien Besitter bet se 1717 in'n Opdrag vun Prinz Eugen von Savoyen vun en Antiquariat in Leipzig kööpt worrn is. Na sien Dood keem de Koort in den Besitt vun de kaiserliche Hoffbökeree un liggt hüüt in de Österrieksche Natschonalbökeree in Wien.","sentiment":"nds","name":"Low Saxon","natural":"Plattdüütsch"},{"value":"Fröher wörr de erholene Kopie vun de Koort oprollt un harr en Breed vun 34 cm un ene Läng vun 6,75 m. Se sett sik wohrschienlich ut twölf Pergamentstücker tosamen. 1863 wörrn de noch erholenen ölven Delen utenannernahmen, dat de Koort nich dör dat Oprollen wieder strapazeert warrt. Dat eerste Blatt wiest de Britischen Inseln, de Nedderlannen, Belgien, enen Deel vun Frankriek un den Westen vun Marokko. Dat de Iberische Halvinsel op keen vun de Blööd vörhannen is, lett den Sluss to, dat dat en twölft, hüüt verloren Blatt geven hett, dat de Rebeden vun Spanien un Portugal un en Deel vun Westengland wiesen dei.","sentiment":"nds","name":"Low Saxon","natural":"Plattdüütsch"},{"value":"De Koort hett groot Bedüden, wiel op ehr vele Öörd intekent sünd un se so de Besiedlung un de Verkehrsassen to disse Tiet sehr good weddergifft. Se wiest över 200.000 Kilometer Straten, aver ok Öörd, Meren, Strööm, Wooldrebeden un Bargen. Op Grund vun ehr Format köönt Afstänn un Landschoppen nich realistisch weddergeven warrn. Doch dat weer ok nich de Afsicht vun den Tekner. De Tafel mutt mehr as stiliseerte Koort ansehn warrn, de ehr mit en hüdigen Nahverkehrsplaan vun to'n Bispeel en städtische S-Bahn to verglieken is. Se deent eenzig för en Översicht över dat vörhannene Stratennett un dorto, Afstänn twüschen Öörd aftolesen, de mehr oder minner nau in verschedene Eenheiten angeven sünd. So wat 555 Städer un Dörper un 3500 wiedere Öörd as to'n Bispeel Lüchttoorns un wichtige Hilligdömer sünd intekent un faken ok mit lütte Biller illustreert. Städer sünd dör twee Hüser utwiest, grote Metropolen as Rom, Konstantinopel un Antiochia sünd dör en Medaillon wiest.","sentiment":"nds","name":"Low Saxon","natural":"Plattdüütsch"},{"value":"* Iteneraria Romana: Römische Reisewege an der Hand der Tabula Peutingeriana dargestellt von Konrad Miller, Stuttgart 1941.","sentiment":"nds","name":"Low Saxon","natural":"Plattdüütsch"},{"value":"* Bibliotheca Augustana (hoochdüütsch)","sentiment":"nds","name":"Low Saxon","natural":"Plattdüütsch"},{"value":"Helsinki (finn., sweedsch Helsingfors ) is de Hööftstadt van Finnland un van den Landschop Uusimaa. Helsinki is ok de gröttste Stadt vun Finnland. Ruchweg 1,233 Million Minschen wahnt dor. 6,2% dorvun snackt Sweedsch un so gellt Helsinki as tweespraaksch. De Stadt Helsinki wurr 1550 wiels de Togehörigkeit van Finnland to Sweden grünnd, bleev aber lang unbedüüdend.","sentiment":"nds","name":"Low Saxon","natural":"Plattdüütsch"},{"value":"Chase County betekent","sentiment":"nds","name":"Low Saxon","natural":"Plattdüütsch"},{"value":"De Kommun Älvdalen is ene Gemeend in dat Lehn Dalarna in Sweden. Dat höört to de Landschop Dalarna un den Gerichtsbezirk Mora. Se hett 7.413 Inwahners (Stand 2006) op en Rebeet vun 6.917,28 km². De Sitt vun de Verwalten is in Älvdalen.","sentiment":"nds","name":"Low Saxon","natural":"Plattdüütsch"},{"value":"2006 weren 3,97 % vun de Inwahners buten Sweden boren.","sentiment":"nds","name":"Low Saxon","natural":"Plattdüütsch"},{"value":"De Kommun hett 7 Grundscholen, de vun de Kommun bedreven warrt, un ene private Grundschool. De kommunalen Scholen hebbt alltohoop 716 Schölers un de privaten 9.","sentiment":"nds","name":"Low Saxon","natural":"Plattdüütsch"},{"value":"In de Kommun gifft dat 1597 Eilannen, de alltohoop 556 Hektar groot sünd.","sentiment":"nds","name":"Low Saxon","natural":"Plattdüütsch"},{"value":"* Websteed vun de Kommun Älvdalen (sweedsch)","sentiment":"nds","name":"Low Saxon","natural":"Plattdüütsch"},{"value":"Candela betekent","sentiment":"nds","name":"Low Saxon","natural":"Plattdüütsch"},{"value":"Illja Nyschnyk (FIDE-Bezeichnung Illya Nyzhnyk; * 27. September 1996 in Winnyzja) is en ukrainsch Schachspeler. As he eerst tein Johr old weer wunn Nyschnyk 2007 de B-Grupp vun dat Moskauer Open, wobi he sück all en Elo-Performance vun 2633 erspelen de. In dat sülvige Johr wurr he all Europameester vun de Jöögd un Viezweltmeester vun de Jöögd in de Klass ünner 12 Johren. 2008 wunn he ok noch de Europameesterschap vun de ünner 16-Johrigen. 2008 kreeg he ok all sien eerste Grootmeester-Norm, as he dat Turnier in Kiew winnen kunn. In' Februar 2011 wurr he denn Grootmeester. Ilja Nyschnyk sien Elo-Tall bedrocht 2544 (Stand: Juli 2011).","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Henrik Pontoppidan (* 24. Juli 1857 in Fredericia; † 21. August 1943 in Kopenhagen) weer en däänsch Schriever.","sentiment":"nds","name":"Low Saxon","natural":"Plattdüütsch"},{"value":"Pontoppidan keem ut en pietistischen Öllernhuus un absolveer, ähnlich as de Held vun sien Hööftwark \"Hans im Glück\", an dat Kopenhagener Polytechnikum en Ingenieursstudium. Dornah wurr he Meester an en Volkshoochschool. Af 1881 geev he sien Beroop up un wurr free Schriftsteller. He bereis denn half Europa. Pontoppidan is en bedüüdend Vertreder vun de Naturalismus in Däänmark. Dat vörherrschend Thema in sien Wark is de Gegensatz un dat Utnannersetten vun Kultur-Natur oder Stadt-Land. 1917 kreeg Pontoppidan för Der Teufel am Herd den Nobelpries för Literatur, muss sück de aber mit Karl Gjellerup, de in dat glieker Johr för Seit ich sie zuerst sah ehrt wurr, deelen. En paar Johr later fung dat bi Pontoppidan an, dat he doov up de Ohren wurr. Af 1927 weer he dordör meest ganz vun de Umwelt isoleert. Henrik Pontoppidan is an’ 21. August 1943 in Kopenhagen storven.","sentiment":"nds","name":"Low Saxon","natural":"Plattdüütsch"},{"value":"Christian Wolff is de Naam vun","sentiment":"nds","name":"Low Saxon","natural":"Plattdüütsch"},{"value":"Lester Willis Young, ok nömmt „Prez“ oder „Pres“ (* 27. August 1909 in Woodville, Mississippi; † 15. März 1959 in New York City) weer en US-amerikansch Tenorsaxophonist un Klarinettist. Lester Young weer en vun de inflootrieksten Saxophonisten vun den Jazz. Sien Spielwies markeert den Punkt vun den Övergang vun den Swing to‘n Bebop. Charakteristisch weern, ganz in‘ Gegensatz to den kraftvullen Sound vun Coleman Hawkins – sien schlank, hell Ton un sien elegant Speel. En hörbaren Infloot up dat Speel vun Lester Young harr Frankie Trumbauer. Gemeensam mit den Gitarristen Charlie Christian un den Bassisten Jimmy Blanton, weer he en vun de Slötelfiguren vun den Jazz in de fröh 1940er Johren.","sentiment":"nds","name":"Low Saxon","natural":"Plattdüütsch"},{"value":"Sien Vader, Willis Handy Young weer en umhertreckend Musiker un Musiklehrer, de an dat Tuskegee Institut studeert hatte un de mit Karnevals- un Minstrel Shows stännig up Tournee weer. Sien Moder weer Schoolmeestersche mit kreoolsche Oorsprung. <br style=\"clear:both;\" clear=\"all\" />Lester Young vertellt: „Mein Vater war ein Karnevalsmusiker. Er konnte alle Instrumente spielen, obgleich er die Trompete am liebsten mochte. Er gab auch Gesangsunterricht und reiste unentwegt durch die Lande, und gab immer weiter Musikunterricht, bis er in den vierziger Jahren starb.“ Lester weer noch en Kind, as sien Familie nah New Orleans truck, nah Algiers up de anner Siet vun den Mississippi. He is mit de Jazzmusik von New Orleans upwussen un hett Handzettel verdeelt, in de de Bands hör Upträe ankünnigen deen. As Kind hett he sien Vader selten to Gesicht kreegen, aber as he teihn Johr old weer, keem de Vader torüch un nehm hüm, sien Süster Irma un sien Bröer Lee in strengen Ünnerricht, mit de Afsicht, en Familienband to grünnen. In de sülvig Tiet hebbt sück sien Öllern ok scheeden laaten. Lester speel eerst Slagtüüch, denn studeer he Vigelien, en Tiet lang Trompeet, denn Altsaxophon. As Lester Young ungefähr ölf Johr old weer, truck de Familienband tonächst nah Memphis, leet sück aber bald in Minneapolis daal un se sünd während de (schoolfree) Karnevalstiet dör Minnesota, Dakota un Kansas, mit Lester as Slagtüüchspeler un Plakatdräger för de Minstrel Shows tourt. Mit 18 Johren Enn‘ 1927, nahdem he sück faken mit sien Vader streeden harr, hett he de Familienband, as de in Texas up Tour weer, verlaaten. He is denn Liddmaat vun de Grupp Art Bronson’s Bostonians wurrn, in de he meest Bariton- un Altsaxophon speel, aber ok woll all mal Tenorsaxophon, wiel de Tenorist vun de Band nich good genoog weer. 1929 is he weer vun de Bostonians weggahn, speel kört weer in sien Familienband in New Mexico un is in September 1930 Liddmaat vun Walter Pages Blue Devils wurrn, bi de he eenig ruuch Tieden beleev.<br style=\"clear:both;\" clear=\"all\" />„Wir, die ‚Blue Devils‘, wurden wirklich ausgequetscht“, hett he Leonard Feather vertellt, „und sollten vor drei Leuten spielen. Einmal wurden uns alle Instrumente abgenommen, und sie brachten uns zu den Eisenbahnschienen und sagten, wir sollten uns aus der Stadt machen... .“ 1931 arbeit Lester Young nah disse Begevenheit „freelance“ in de Gegend um Minneapolis, wo he in de Nest Club speel (ünner Eddie Barefield u. a.). In‘ Fröhjor 1932 gung he mit de Thirteen Original Blue Devils up Tour nah Oklahoma City, wo he Charlie Christian kennenlehrt hett, un speel mit de Band bit Midden 1933.<br style=\"clear:both;\" clear=\"all\" />In Minneapolis hett Young to’n eersten Mal de Band vun Count Basie hört: „Ich pflegte die Basie Band die ganze Zeit im Radio zu hören und fand, dass sie einen Tenoristen brauchen konnten. Sie spielten in Kansas City im ‚Reno Club‘. Es war verrückt, die ganze Band ging ab, bis auf den Tenor Spieler. Ich überlegte mir, dass es so nicht weitergehen konnte. Also schickte ich Basie ein Telegramm. Er hatte mich schon vorher gehört. Wir beide pendelten regelmäßig zwischen Minneapolis und Kansas City hin und her.“ <br style=\"clear:both;\" clear=\"all\" />Benny Carter erinnert sück an Young in Minneapolis: „Als ich 1932 auf Tour mit den McKinney’s Cotton Pickers war, waren wir in Minneapolis und jemand erzählte uns von einem wunderbaren Altsaxophonspieler in einem Club im Ort. Ich ging hin, um ‚Prez‘ zu hören und war völlig hingerissen. Das war das größte Ding, was ich je gehört hatte.“ Lester Young harr sück all Frank Trumbauer un Bix Beiderbecke-Platten köfft („Frank war mein Idol!“). He mugg den Klang vun Trumbauers C-Melody-Saxophon un de sien Oord vun de Annäherung an de Melodie, wat hüm in de Utbillen vun sien eegen Spellwies beinflooten dee. Dör Bud Freeman sien eenzigoordig Phraseeren un Timbre Young denn up dat Tenorsaxophon brocht. Intüschen weer Coleman Hawkins de „König“ up dat Tenorsaxophon, un nahdem Lester Young to dat Tenorsaxophon wesselt weer, entwickel he up sien Hööftinstrument en to Coleman gegensätzlichen Stil, weniger kühn hervörtredend un extrovertiert as de Stil vun den fiev Johr ölleren Hawkins. Young weer intüschen nah dat Uplöösen vun de Original Blue Devils Midden 1933 nah Kansas City trucken, wo he mit de Bennie Moten-George E. Lee Band, Clarence Love un King Oliver speel. Upmarksomkeit kreeg he in Jam Session in‘ Dezember 1933, in de dat to en musikalischen Wettstriet mit Coleman Hawkins vun de Fletcher Henderson Band keem. Nah en eerst kört Engagement in dat Count Basie and His Cherry Blossom Orchestra 1934, nahdem he ut Motens Orchester keem un sien Platz mit Herschel Evans tuuschen dee, de vun Basie to Moten gung, hett he de Grupp in‘ März verlaaten, um Hawkins vorövergahnd in de Fletcher Henderson Band to ersetten. Sien to Hawkins gänzlich ünnerscheedlich is bi de Bandliddmaaten aber up wenig Gegenleev stött un so hett he de Band nah wenig Maanden verlaaten.","sentiment":"nds","name":"Low Saxon","natural":"Plattdüütsch"},{"value":"All bald gung Lester Young nah Kansas City torüch (as Deel vun de Band vun Andy Kirk), versehn mit en Breef vun Fletcher Henderson, in de de hüm versekern dee, dat he hüm nicht füert harr. 1935 weer he weer up „freelance“ Basis in Kansas City un Minnesota (u. a. in de Bands vun Boyd Atkins un Rook Ganz) tätig. 1936 weer he weer Liddmaat vun de Count Basie Band; de Plattenproduzent John Hammond hett hüm hörrt un hett denn mit Lester an‘ 9. Oktober 1936 sien eerst Platte upnommen; veer Stücken, in Chicago mitsneeden, as se en Engagement in dat „Grand Terrace“ harrn, mit Basie, den Trompeter Carl „Tatti“ Smith, de Rhythmusgrupp ut Walter Page un Jo Jones, as ok den Singer Jimmy Rushing. As de Platten bi Vocalion Records ünner de Naam Jones-Smith Inc. rutkeemen, wurr klar, dat sück dat um en nee Oord vun Musik hanneln dee. „Ökonomisch, weniger ist mehr“, schreev Gunther Schuller völ later. Sünners Oh, Lady Be Good! hett hüm ünner Musikers bekannt makt. Dree Maand later nehm dat gesamte Count Basie Orchestra in New York City sien eerst Session (dokumenteert up The Original American Decca Recordings), un gau kreeg de dormalig Jazzszene mit, dat dat en nee Oord un Wies vun dat Saxophonspeel geev.<br style=\"clear:both;\" clear=\"all\" />Dexter Gordon beschrifft dissen Moment: „Hawkins hatte wirklich alles Mögliche getan und war ein Meister auf seinem Horn, aber als Prez erschien, hörten wir nur noch ihn. Prez hatte einen völlig anderen Klang, einen, auf den wir alle gewartet hatten; der erste, der wirklich eine Geschichte auf dem Tenor erzählte.“ De Ankunft vun Lester Young in de Basie Band 1936 keem tosommen mit de fievjohrig Afwesenheit vun Coleman Hawkins, de in Europa weer. En wichtig Faktor weer, dat Young för sien innovativ Experimente mehr Tospröök kreeg, as dat mögelk ween weer, wenn Hawkins noch de ganz Upmarksomkeit vun de amerikaansch Jazzszene up sück trucken harr. Nu beleev Young de fruchtbarste un glückelkste Tiet in sien Karriere. In de so nömmt „Tenor Battles“ hett sück Lester Young musikalische Slachten mit sien Bandkollegen Herschel Evans leefert, de in de Hawkins-Traditschoon stunn un de Basie effektvoll Young tegenöverstellen dee. As Evans 1939 up eenmal sarv, övernehm Lester Young de sien musikalisch Rull in de Band. Aber Evans sien Dood hett hüm ut de Bahn smeeten un he fung an to drinken..<br style=\"clear:both;\" clear=\"all\" />Jo Jones erinnert sück: „Damals hatte Lester größten Respekt und Bewunderung für Herschel Evans; als er starb, war es gerade so, als würden Zwillinge sterben. Er wollte seinen Mantel nehmen und den Sitz verlassen, aber die Jungs brachten ihn zurück.“ Ok sien Upnahmen mit lütt Gruppen as de Kansas City Six/Five (Lester leaps in 1939) un sünners mit de Singerin Billie Holiday hebbt hüm bekannt makt. Sien Ökelnaam „Prez“ (oder „Pres“), meent is „the president“, harr he vun Billie Holiday oder „Lady Day“, as he höt beteken dee. Siet se 1937 gemeensam Plattenupnahmen makt harrn, weern se eng befrüend, de trotz de länger Tieden, in de se sück nich sehn deen, bit to Youngs Dood 1959 anhull. En Teken vun sien wassend Ruhm wiest de Deelnahm an de Carnegie Hall Konzerten vun Benny Goodman 1938.","sentiment":"nds","name":"Low Saxon","natural":"Plattdüütsch"},{"value":"1940 hett Lester Young de Basie Band verlaaten. Sien Bröök mit Count Basie liggt in sien komplexen Persönlichkeit begrünnd: He hett sück wiegert, an en Freedag, den 13. an en Upnahmsitzung mittowarken. Dornah hett he Anfang 1941 en körtlevend Grupp in den Jazzclub Kelly’s Stable up de New Yorker 52nd Street leit. In‘ Mai 1941 is he tosommen mit sien Bröer, de Slagtüüchspeler Lee Young, Liddmaat in en Sextett wurrn, mit de he in Los Angeles un in‘ September 1942 in‘ Club Cafe Society in New York speel. Trotz all Bewunnern un de Publicity, de he kreeg. gelung hüm dat nich, en Band över en langeren Tiet to hollen; he weer eenfak kien boren Bandleader. De Partnerschaft mit sein Bröer gung 1943 to Enn‘ un Lester funn sück – wat för en Ironie – as Sideman in en Band weer, de vun den fähigen, aber nich bedüüdend Tenorsaxophonisten Al Sears leit wurr. In‘ Dezember 1943 steeg he so abrupt, as he utsteegen weer, weer in de Count Basie Band in. Dit tweet Mal weer hör Tosommenarbeit woll nich so spektakulär as vun 1936 bit 1940, hull aber während de „recording ban“ 1942/44 an; dorher gifft dat kien offiziell Plattenupnahmen ut disse Tiet. 1944 wunn he da teerst Mal de Down Beat Polls as best Tenorsaxophonist. En half Johr later – Lester Young harr de Basie Band 1944 weer verlaaten – wurr he in de U.S. Army intrucken. Nah de Upnahmen to de Musikkörtfilm Jamming The Blues wurr he förmlich vun de Bühn haalt (he harr mehrere Inberoopensbescheeden) un intrucken, as ok to glieker Tiet de Slagtüüchspeler vun de Band Jo Jones. In‘ Gegensatz to völ berühmt anner Jazzmusikers (sünners mit witt Huutfarv) leet man hüm nich in en Army-Band mitspelen – en Straaf dorför, dat hüm dat FBI an sien Deenstplicht in Kriegstieden erinnern muss. He deen as gewöhnlich Infanterist un wurr in Fort McClelland (Alabama) to Hülpsdeensten in en Armeehospital herantrucken. De sensible Young kunn sück blots swoor an dat Armeeleben gewöhnen – alleen all den obligatorischen Körthoorsnitt funn he entwürdigend. Wegen en Drogendelikt (man funn bi hüm Marihuana) un vun en rassistischen Tüschenfall mit en Major (de bi dat Dörsöken vun sien Spind en Bild vun Lester Youngs sien Verlobte, en witt Frau funn) wurr he vun en Kriegsgericht to fiev Johren Gefängnis veroordeelt, wat man denn in en Johr in dat Armeelager Fort Gordon in Georgia umwannelt hatt. En Armeepsychiater hett hüm as „konstitutionellen Psychopathen“ dorstellt, wiel Young nichts Schlimmes an den Konsum vun Marihuana funn, dat weer dormals bi Musikers ut New Orleans wiet verbreedt. De Bedingungen in dat Straaflager weern hart, allerdings „drüff“ he sönndags för Offizieren spelen. Disse Erlevnisse hebbt Lester Young, de en fiensinnig meest kindlich Gemüt harr un sück nie in de börgerlich Normen torecht funn, bannig traumatiseert. Sien Upenhalt in dat Straaflager vun de Armee geev Anlass to sien Kompositschoon ''D. B. Blues'' (D. B. für „detention barracks“) As Lester Young nah sien unehrenhaften Entlaaten tegen Enn‘ vun dat Johr 1945 weer up de Jazzszene vun de New Yorker 52nd Street torüch keem, funn he de Jazzwelt midden in en Umbröök: De Bebop weer anseggt un en nee Generation von jung Tenorsaxophonisten hett sien Platten hört un fung an, sien musikalisch Ideen to nah to maken. För sien Bewunnerer un Imitatoren funn Lester Young aber wenig Tiet. He weer jetzt mehr för den Mainstream Jazz un hett privat ehder Easy Listening-Musik vun Frank Sinatra oder Dick Haymes hört. Young harr groot Probleme, sück musikalisch un persönlich in dat zivil Leven torecht to finnen.","sentiment":"nds","name":"Low Saxon","natural":"Plattdüütsch"},{"value":"Kört nah sien Rückkehr up de Jazzszene gung Lester Young nah Süüdkalifornien, wo he mit Ed Mesner, Inhaber vun dat lütt Plattenlabel Philo Records – later Aladdin Records – en Plattenverdrag afsluuten dee. De vun Leonard Feather produzeert „Aladdin“-Sessions (1975 verapenlicht vun Blue Note ünner den Titel The Complete Aladdin Recordings of Lester Young) van Juli 1945 bit Dezember 1947 tellen to de bedüüdenst Upnahmen, de Lester Young nah sien Tiet in de Basie Band upnommen hett. In disse Periood hett Lester sien Tiet updeelt in sien Upträe bi de Jazz At The Philharmonic-Konzerten vun Norman Granz, mit de he lang in Verbindung blieven sull (Granz nehm Lester för Mercury Records un sien eegen Jazzlabel Clef und Norgran, later Verve Records up) un Upträe in Nachtclubs un Upnahmen mit sien eegen Bands. To sien eegen Bands hörrn de jung Bebop-Pianist Argonne Thornton (alias Sadik Hakim), de Bassisten Red Callender un Curly Russell, de Gitarristen Fred Lacey, Chuck Wayne, Nasir Bakaraat un de Slagtüüchspeler Henry Tucker un Roy Haynes. In‘ Dezember 1945 nehm he för Aladdin Records ok Platten mit de Singerin Helen Humes up, de Granz produzeert hett. De eerste „Aladdin“-Session funn in‘ Dezember 1945 mit en old Kollegen ut de Basie Band statt, mit den Basuunisten Vic Dickenson, de 1940 bit 1941 bi Basie weer, un den jungen Bebop-Pianisten Dodo Marmarosa. In disse Tiet entstunnen in lütt Besetten „Glanzlichter des Jazz“, as de Titel These Foolish Things, It’s Only A Paper Moon, Lover Come Back To Me, She’s Funny That Way, You’re Driving Me Crazy. Nah de „Aladdin“-Sessions 1947 fung aber de gesundheitliche un künstlerische Afstieg vun Lester Young an.","sentiment":"nds","name":"Low Saxon","natural":"Plattdüütsch"},{"value":"Lester Young weer mit Jazz at the Philharmonic jeweils in‘ Fröhjohr 1952 un 1953 in Europa. All siet 1946 harr he mit Norman Granz up de sien Clef und Norgran-Label, later up Verve Records Plattenupnahmen makt. Bit 1958 nehm Norman Granz den Tenoristen up, ünner annern mit de Trompeters Roy Eldridge un Harry Sweets Edison, den Pianisten Nat King Cole, John Lewis, Teddy Wilson, Hank Jones un Oscar Peterson, den Gitarristen Freddie Green, Barney Kessel, den Bassisten John Ore, Ray Brown, den Slagtüüchspelern Buddy Rich, Jo Jones un J. C. Heard. In disse Tiet entstunnen – stilistisch den Mainstream Jazz totoordnen – noch en Reeg vun Glanzluchten, so Stücke as Up ’n’ Adam (1950, mit Nat Cole), Undercover Girl Blues (1951, mit John Lewis), Gigantic Blues (1956, mit Vic Dickenson un Roy Eldridge) un Prez’ Return (1956, mit Teddy Wilson) as ok 1952 dat Norgran-Album Lester Young with the Oscar Peterson Trio. Insgesamt weern de Sessions för Norman Granz blots noch en swaak Afglanz vun den groot old „Präsidenten“. Aber af un to kunn man immer mal weer dat Genie vun dissen Musiker spören – etwa up de Verve-Plaat The Jazz Giants ’56 mit Teddy Wilson, Roy Eldridge, Vic Dickenson un anner groot Swingmusikers. Neben disse spoodriek verloopen Sessions keem dat aber ok immer to katastrophal Situatschoonen, as en völlig alkoholiseert Lester Young Upträe platzen leet, tosommenbrook oder tominst musikalisch enttäuschen dee. En länger Krankenhuusupenholt af November 1955 broch blots en vörövergahnd Betern vun sien zerrüttet gesundheitlichen Tostand. De letzten Verve-Sessions för Granz geven dorvan en Tüügnis af: De Düppelsession van‘ 7. un 8. Februar funn kört nah sien Upenholt in dat New Yorker Kings County Hospital statt. Hüm, nu 49 Johr old, wurr seggt, dat, wenn he nich sofort mit Suupen uphollen de, he bald dood weer – uphollen hett he nich. Dorto keem en mangelnd Wedderstandskraft upgrund vuin sien Ünnernähren. Dat deiht seer, de meest Upnahmen vun disse Sessoon antohörrn, aber de Klarinetten-Chorus an‘ Anfang up They Can’t Take That Away from Me is dat letzt grootoordig Dokument vun sien Upnahmkarriere: „Vorsichtig, tastend, unerhört sich windend.“ 1957 speel he noch eenmal mit dat Count Basie Orchester up dat Newport Jazz Festival; in‘ Dezember hett he noch eenmal Billie Holiday bi de Feernsehupteken vun Fine and Mellow. Währenddessen weer ok sien darte Ehe in de Bröök gahn. Sien Probleme weern för jeden offensichtlich. He wahn af Fröhjohr 1958 nich mehr in sien Huus, sonnern in dat Hotel Alvin direkt tegenöver de Musikertreffpunkt Birdland (an de Ecke vun de 52. Straat un den Broadway), wo sück en Fru um hüm kümmern de. Dat gung hüm woll wat beter un he speel in‘ Juli in Newport mit Jack Teagarden, harr aber immer weer Rückfälle. Meest weer he in sien Hotelzimmer, wo he bit to dree Buddels Gin an‘ Dag drinken un mit Vörleev Sinatra Platten hörrn dee. Bitwielen weer nicht o översehn, wu he duun in en Stohl tegenöver vun den Club seet un sück vöröstellen dee, Saxophon to spelen. Toletzt hett he denn – u. a. mit de Birdland All Stars – 1959 Paris besöcht un harr in den Blue Note-Club en katastrophalen Upträe. Ben Benjamin, de Baas vun den Clubs bericht: „Lester war sehr krank, als er für mich spielte. Er war fast apathisch. Er wollte nach Hause fahren, weil er, wie er sagte, mit den französischen Ärzten nicht sprechen konnte. Er hatte ein Magengeschwür und ich glaube, er trank etwas zuviel... .“ Lester Young keem völlig erschöpft nah New York torüch. Kört Tiet later hett hüm en Früendin in sien Hotelzimmer in Koma funnen. He is an Hartverseggen storven, letztlich aber an de Folgen vun sien Alkohol- un Drogenafhängigkeit un de verscheeden Krankheiten, de in de Johren tovör sien Gesundheit ünnergraven harrn. „Prez“ harr dat Schicksal as anner groot Jazzmusiker as Charlie Parker oder Billie Holiday, de wenig later nah hüm storven is. Se hett bi de Nahricht vun den Dood vun Young en Tosommenbröök harrt. Up de Fohrt to de Beerdigung hett se tegenöver Leonard Feather ütert, dat se woll de nächste weer.","sentiment":"nds","name":"Low Saxon","natural":"Plattdüütsch"},{"value":"Leonard Feather beschrifft Lester Young Persönlichkeit in en Anekdote, de hüm vun en fröheren Mitspeler vun Young vertellt wurrn weer: „Ich gab ihm einmal ein Paar Schuhe, und eines Tages kam ich rein und fand sie in seinem Papierkorb. Dann erst begriff ich, dass es welche mit harten Sohlen waren, und er würde immer nur Mokassins oder Slipper tragen“. Disse Geschicht wiest. wat dat Wesen vun Lester Young as Minsch un as Musiker utmaken dee. He weer grundsätzlich früendlich, bleev aber dennoch eensam; en de sück in de Welt vun „one night stands“, Hotelzimmer, Agenten, Suupgelaag in schebbig Club un de Rasstrennen un Diskrimineren nicht torecht finnen kunn, wat en schrecklichen Hööchpunkt in sien Erlevnissen während de Armeetiet funn. En Agent hett vun hüm seggt: „Lester hat die Sensibilität eines Charles Baudelaire oder James Joyce. Er lebt in einer eigenen Welt, und was außerhalb dieser Welt ist, ist Prez’ Überzeugung nach nicht auf der Welt. Aber: diese seine eigene Welt ist eine wunderbare Welt, die mild und freundlich und lieblich ist“. De Slagtüüchspeler Jo Jones meent: „Alles was irgend ein menschliches Wesen verletzt, verletzt ihn“.","sentiment":"nds","name":"Low Saxon","natural":"Plattdüütsch"},{"value":"Lester Young hett den Satz präägt: „Ein Musiker sollte den Text der Musik kennen, die er spielt“. Lester Young hett versöcht, wenn he över en Melodie improviseert, den Text vun disse Melodie unmittelbor un ahn Wöör an den Hörer herantodragen. „Den größten Teil meiner Zeit verbringe ich, indem ich Schallplatten mit Sängern höre und die Texte der verschiedenen Songs zu lernen versuche“, hett Lester Young seggt. Young hull de Kenntnis vun de Song-Texte för unabdingbor, „um nicht einfach über die Changes zu dudeln“, as he an dat Speel vun sien Tietgenossen to bemängeln harr. De Slöötel to Lester Young sien melodisch souverän över Takt- un Formperioden henweg swingenden Improvisatschonen liggt eben jüst in sien Persönlichkeit un hör verklort Nähe to Spraak un Gesang.","sentiment":"nds","name":"Low Saxon","natural":"Plattdüütsch"},{"value":"Lester Youngs Kompositschonen sünd meest Varianten, de up de in de 1930er Johren populären Standards vun dat Great American Songbook oder up lang etableert Akkordfolgen footen, as de ''D. B. Blues en Blues in‘ 12-12-8-12-Format, de up I Got Rhythm'' beruht. Lester Blows Again nutzt de dormals faken bruukt harmonisch Grundlagen vun Honeysuckle Rose. Wichtig Kompositschonen sünd Easy Does It, Movin’ With Lester, Lester Blows Again, Lester Leaps In, Lester Smooths Out, Up’N’Adam, Neenah, Undercover Girl Blues, Lester Swings, Ad Lib Blues (Young/Oscar Peterson), Waldorf Blues, Jumpin’ with Symphony Sid, Rocka-Bye-Basie (mit Shad Collins, Count Basie), Taxi War Dance, Tickle Toe.","sentiment":"nds","name":"Low Saxon","natural":"Plattdüütsch"},{"value":"Wenn man sich vollends darüber klar geworden ist, dass Lester Youngs Originalität unerschöpflich ist, dann hat man begriffen, weshalb er eine Klasse für sich ist. Nie schleicht sich ein Fehler ein; man erlebt einen überragenden Solisten, dem niemals die Ideen ausgehen, der niemals einem anderen etwas klaut: eine absolut eigenständige Person.Boris Vian Ich weiß noch, wie Lester schon damals in Kansas City im Subway Club kühle Klänge auf seinem Tenor blies. Das war ein ganz kleiner Laden […]. Als ich Lester zum ersten Mal hörte, war ich überrascht. Er brauchte mehrere Chorusse, um in Fahrt kommen, aber dann, Menschenskind, was für ein Horn!| Mary Lou Williams Ich habe eine Zeit lang in der Basie Band gesungen, und Lester wohnte bei meiner Mutter und mir zu Hause. Ich gab ihm den Namen ‚President‘, er nannte mich ‚Lady‘, und meiner Mutter gab er den Namen ‚Duchess‘. Wir waren die königliche Familie Harlems. Pres und Herschel Evans dachten immer nur daran, wie einer den anderen übertrumpfen könnte. Man fand sie im Orchesterzimmer, wie sie an ihren Blättchen herumschnitzten, es immer wieder mit neuen und anderen versuchten und alles nur Denkbare taten, um den anderen zu überrunden. Einmal fragte Herschel Lester: ‚Mensch, warum spielst du nicht Alt? Du hast einen Ton, der ist für’n Alt geschaffen!‘ Lester tippte sich an die Stirn: ‚Hier oben passieren die Sachen, mein Lieber‘, sagte er zu Herschel, ‚die meisten von euch sind primitive Burschen. Bloß Bauch und sonst nichts.‘ Billie Holiday Jeder, der ein Instrument spielt, drückt das aus, was er denkt. Lester spielte einen Haufen musikalischer Phrasen, die in Wirklichkeit Worte waren. Er konnte buchstäblich auf seinem Horn sprechen. Das ist seine Art von Gespräch. In 85 Prozent der Fälle kann ich sagen, worüber er spricht. Ich könnte seine Gedanken auf Papier schreiben – auf Grund dessen, was ich aus seinem Horn höre. Benny Goodman machte sogar ein Musikstück aus einer Phrase, die Lester gespielt hat: ‚Ich brauche etwas Geld‘. Jo Jones Es war einfach diese absolut großartige Musik, die er machte. Es war nicht, dass es ihm besonders gut gegangen wäre, sondern er war völlig daneben. Wir dachten uns nichts dabei. Wir ließen ihn da einfach abseits auf einer Bank sitzen. ...es war auch nicht einmal sehr traurig. Ich erinnere mich nicht, dass irgend wer gesagt hätte:‚Ich glaube, er stirbt bald‘. Daran dachten wir nicht.| Milt Hinton, 1957","sentiment":"nds","name":"Low Saxon","natural":"Plattdüütsch"},{"value":"De Jazz-Historiker Marshall Stearns markeert sien historsch as sien künstlerisch Positschoon; he hett hüm den „Cezanne des Jazz“ nömmt: As Paul Cézanne de modern Kunst vörbereit hett, so hett Lester Young den modern Jazz vörbereit. Joachim-Ernst Berendt schrifft to den Infloot vun Lester Young: „Der Klang des modernen Jazz ist – um ein Wort des Arrangeurs Bill Russo zu gebrauchen, ‚tenorisiert‘. Der Mann, der ihn tenorisiert hat, ist Lester Young“. So weer ok de Klang vun dat Miles Davis Capitol Orchester 1948–50 en „Orchestrierung“ vun dat Tenorsaxophonspeel vun Lester Young. Nah Berendt weern all wichtig Tenorsaxophonisten vun de 1950er Johren, sülvst Alt- un Baritonsaxophonisten, Trompeter, Basuunisten, Pianisten vun den Cool Jazz vun Lester Young beinfloot. Ekkehard Jost geiht de Fraag nah, wat all de Musiker so düchtig an de Speelwies vun Lester Youngs faszineeren de. As indirekte Erklärung führt he en Zitat vun John Hammond an: „Benny Goodman sagte mir einmal eine interessante Sache über Lester. Er sagte, Lester wäre die einzige Person, die jemals einen reinen Klang auf dem Tenor erreichte. Benny war stets der Meinung, dass Ben Webster und Coleman Hawkins und die anderen zu hart zupackten und einen Sound hätten, der kein ‚natürlicher‘ Tenorsound war.“ Youngs Spiel hett Paul Quinichette so stark beinfloot, dat he Vice President nömmt wurr. Kört bevör Lester Young storven is, hett Charles Mingus as Reverenz an hüm dat Stück Goodbye Pork Pie Hat (up Mingus Ah Um, 1959) komponeert. De Titel speelt up den för Young typischen flachen Hoot an. In de franzöösch Spielfilm Um Mitternacht (Round Midnight) vun Bertrand Tavernier foot de utfunnen Figur vun den „Dale Turner“ (in‘ Film speelt vun Dexter Gordon) in Deelen up de Erfohrungen vun Lester Young in Paris un in New York nah sien Rückkehr kört vör sien Dood. Lee Konitz hett över hüm seggt: „Und dann der Sound von Lester Young auf den alten Basie-Platten! Richtig schöner Tenorsaxophonklang, reiner Klang. Darauf kommt es an. Auch beim Alt; reiner Klang. Wieviel Leute hat er beeinflusst, wie viele Leben! Denn er ist entschieden der Ausgangspunkt all der Dinge, die dann geschahen. Und sein rhythmisches Konzept! Komplex bei aller Einfachheit! Wie soll ich das analysieren? Sollen wir dem Kind einen Namen geben? Dann lasst uns ‚polyrhythmisch‘ sagen“.","sentiment":"nds","name":"Low Saxon","natural":"Plattdüütsch"},{"value":"Bi den Upträe för de CBS-TV-Reeg The Sound Of Jazz vun Billie Holiday mit dat Stück Fine and Mellow an’ 8. Dezember 1957 wurr de Singerin vun Lester Young, Gerry Mulligan, Doc Cheatham, Ben Webster, Mal Waldron Milton Hinton. Osie Johnson un Danny Barker begleit. Beindruckend is de kört Utsnitt, as Lady Day bi dat Solo vun Lester Young in sück rinlächelt. En 10-minütig Körtfilm vun Gjön Mili (bi de Norman Granz as Berader tätig weer) Jammin the blues van 1944 wiest Lester Young in en Jam Session mit Illinois Jacquet, Sweets Edison, Barney Kessel, Red Callender, Sid Catlett, Jo Jones. Sien eenzig Vokal-Upnahm funn in’ Rahmen vun de Jazz at the Philharmonic-Konzerten an’ 28.November 1952 statt (It takes two to Tango), wurr aber eerst in de 1980er Johren verapenlicht. Granz wull eenig, dat Young dormit in dat Konzert uptreden dee. Young wull dat aber nich apenlich makt weeten un hett dorum während de Upnahme eenig vulgöör Phrasen mit inbaut..","sentiment":"nds","name":"Low Saxon","natural":"Plattdüütsch"},{"value":"<references /> * Anmarken <references group=\"Anmerkungen\" /> * Richard Morton/Brian Cook: The Penguin Guide to Jazz On CD, Sixth edition, Penguin, London 2002 <references group=\"Morton/Cook\" /> * Rainer Nolden: ''Count Basie. Sein Leben, seine Musik, seine Schallplatten'', collection Jazz, Oreos <references group=\"Nolden\" /> * Nat Hentoff/Nat Shapiro: Hear Me Talkin’ To Ya, Penguin, 1959 <references group=\"Hentoff/Shapiro, Hear Me Talkin’ To Ya\" /> * Nat Hentoff/Nat Shapiro: Jazz erzählt – Hear Me Talkin’ To Ya, Nymphenburger Verlag, München 1959 <references group=\"Hentoff/Shapiro, Jazz erzählt\" /> * Leonard Feather: Liner Notes zu Lester Young – The Complete Aladdin Recordings (Blue Note) <references group=\"Feather\" /> * Donald Clarke: ''Billie Holiday. Wishing on the Moon. Eine Biographie'', Piper, München 1995 <references group=\"Clarke\" /> * Martin Kunzler: Jazz-Lexikon, Rowohlt, Reinbek 1993 <references group=\"Kunzler\" /> * Dave Gelly: Liner notes zu The Complete Lester Young Studio Recordings, (Verve, ersch. 1999)<references group=\"Gelly\" /> * Dave Gelly: Being Prez - the Life and Music of Lester Young, Equinox Publishing, Oxford University Press 2007, ISBN 1-84553-058-6 <references group=\"Gelly:Being Prez\" /> * Joachim-Ernst Berendt: Das Jazzbuch, Krüger, Frankfurt/Main 1976 <references group=\"Berendt\" /> * Ekkehard Joos: Sozialgeschichte des Jazz in den USA, Fischer Verlag, Frankfurt/Main 1982 <references group=\"Joos\" /> * Boris Vian: Stolz und Vorurteile – Schriften, Glossen und Kritiken zum Jazz, Hannibal, Wien 1990 <references group=\"Vian\" />","sentiment":"nds","name":"Low Saxon","natural":"Plattdüütsch"},{"value":"Mostena is ene Gemeen in de Ukraine. Se liggt in’n Rajon Kovel, Oblast Wolhynien.","sentiment":"nds","name":"Low Saxon","natural":"Plattdüütsch"},{"value":"Leonard Wübbena (* 16. März 1946 in Funnix/Oostfreesland, nu Stadtdeel vun Wittmund) is Druckgrafiker un Bildhauer/Metallplastiker vun de gegenwärtig düütsch Bildhaueree.","sentiment":"nds","name":"Low Saxon","natural":"Plattdüütsch"},{"value":"Nah en Lehr as Schriftsetter in de 1960er Johren hett he de Fachhoochschool Aken, Fachberiek Design besöcht un hett ansluutend verscheeden Tätigkeiten in't grafisch Gewarf utöövt. In de 1970er Johren weer he ok Dozent för künstlerisch Drucktechniken. In den 1980er Johren hett he sück bildhauerisch Arbeiten towendt un hett sück as Bildhauer in Stahl - siet 1985 Metallplastiker insgesamt befaat. Leonard Wübbena kombineer an' Anfang Fundstücken un wertlosen Schrott bi'd Arbeitsverfohren to künstlerisch Plastiken. He leet sück beinflooten vun Bildhauers as de Spaniers Julio González (gellt as Utfinner vun de ″Iesenplastik″) un Picasso, den Briten Anthony Caro un den Amerikaner David Smith, de sienUtstellung in dat Centre Pompidou in' Sömmer 1986 in Paris en Slötelbelevnis för hüm bedüüden dee. Later hett Wübbena ut mehreren Materialien as Walzen, Röhrs, Deckels, Halfkugeln, Krümmern un anner Rohprodukten un Segmenten vun den Metallhandel immer abstraktere Kunstwarken. Sien Arbeiten sünd Lüttplastiken, Skulpturen, Reliefs un Free- un Groot-Plastiken in Bronze, Iesen, Stahl un Chrom-Nickel-Stahl. En umfangriek Deel vun seen Groot-Plastiken maakt he ut COR-TEN-Stahl. He harr de künstlerische Leitung vun dat 3. Oostfreesch Bildhauersymposium 1990 un ebenfalls vun dat 2. Wittmunder Bildhauer-Symposium 1994, woran sück ünner annern Bernhard Luginbühl, Klaus Duschat, Werner Pokorny un David Lee Thompson bedeeligt hemm.","sentiment":"nds","name":"Low Saxon","natural":"Plattdüütsch"},{"value":"Dat Corpus Iuris Civilis (CIC oder, um dat mit dat Karkenbook Corpus Iuris Canonici ut’neen to holen, ok CICiv, up Platt: \"Bestand vun dat Zivilrecht\") sünd Gesettböker, de in’n Updrag vun Kaiser Justinian in de Johre vun 528 bit 534 n. Chr. tohopenstellt wurrn sünd. Dat Leit hett dor de quaestor sacri palatii Tribonianus bi harrt. Düsse Böker sünd de Codex Iustinianus, de toeerst 529 rutkamen is un mit de 2. Uplage vun 533 as Gesett in Kraft weer, de Institutiones Iustiniani, de 533 rutkamen sünd, un de Digesten oder ok Pandekten, de ok 533 rutbrocht wurrn sünd. Gegen Enn vun dat Johr 534 is noch mol en nee Utgave vun den Codex Iustinianus rutkamen. Dor hannelt sik dat um de Verschoon bi, de wi hüdigendags noch kennen doot. De Codex Iustinianus faat ollere Edikte vun de röömschen Kaisers vun de Tied vun Hadrian af an tohopen. De Institutiones weern ollere Lehrböker, over de nochmol hengahn wurrn weer, un de Digesten un Pandekten weern de Schriften vun de olleren röömschen Juristen. To den Corpus Iuris Civilis höört bovendem noch de Gesette, de Justinian kunnig maakt hett, nadem dat Book feerdig weer (Novellae). Se sünd an un for sik bloß privat (un meist bloß in de greeksche Verschoon overlevert wurrn. De Naam Corpus Iuris Civilis is noch nich bruukt wurrn, as de Böker tohopenstellt wurrn sünd. He is eerst in de Tied vun den Humanismus upkamen un dükert to’n eersten Mol 1583 up in dat Wark Corpus Iuris Civilis vun Dionysius Gothofredus (1549-1622). Dat Justinian dat Röömsche Recht nee tosamenfaten laten hett, weer en Slumpslag, sunnerlich vunwegen de korte Tied, de he man bloß harrt hett. Ollere Codices sünd later nich mehr nödig ween. In de Tokumst weer dat veel eenfacher, Prozesse to föhren. De histoorsche Achtergrund vun düt Tohopenfaten vun dat Röömsche Recht weer, dat dat mit de röömsche Kultur jummers mehr bargdal gung in de late Antike. Dat hefft ok de Lüde meent, de dormols leven döen. Justinian woll sik utdrücklich betrecken up de vergahne grote röömsche Tied. Vundeswegen hett man beslaten, dat röömsche Recht, wat ganz ut’neendröselt weer un in en unbannige Tahl vun ole Gesette, Kaisersprööke, Schriften vun Juristen u.s.w. verstreiht weer, in een Wark tohopen to faten un to bewahren. Dor scholl dat Recht bi utscheedt weern, dat in de Late Antike nich mehr gellen dö, un an de olen Borns is ok to’n Deel wat ännert wurrn un se sünd passlich maakt wurrn for de nee Rechtslaag.","sentiment":"nds","name":"Low Saxon","natural":"Plattdüütsch"},{"value":"De Deele vun dat Corpus Iuris Civilis sund:","sentiment":"nds","name":"Low Saxon","natural":"Plattdüütsch"},{"value":"De Amt Osterholzer Verein is en Vereen in North Bergen (bi New York), in den sik Düütsche tohoopdaan hebbt, de ut dat ole Amt Oosterholt na de USA inwannert sünd. De Vereen hett aver ok Lüüd opnahmen, de ut de Ämter Leendaal un Blomendal na de USA kamen sünd. De beiden Ämter hebbt in de Naverschop von dat Amt Oosterholt legen. De Vörsitter is Hermann Bornemann. De Vereen is an’n 2. Juli 1873 grünnt worrn. Toeerst weer he blots för Mannslüüd, later sünd aver ok Froonslüüd tolaten worrn. En indragen Vereen is dat an’n 10. Dezember 1915 worrn. De Vereen weer ok lange Johren mit aktiv in’n Plattduetschen Volksfest Vereen of New York and New Jersey. 2013 harr de Vereen man noch 22 Maten, de all al temlich oold weren. Dat liggt dor an, dat dat kuum noch düütsche Inwannerers gifft, de noch in Düütschland boren sünd un sik mit de ländliche Heimat in Düütschland verbunnen föhlt. Dorüm hett de Vereen in’n August 2013 sien Vereensfahn an’n hüdigen Landkreis Oosterholt schickt, wat de Rechtsnafolger von dat ole Amt Oosterholt is. De Fahn weer to dat 100-Johr-Jubiläum von’n Vereen 1973 vör dat Raadhuus in Oosterholt-Scharmbeek wieht worrn. De Vereen hett ok jümmer wedder Spennen sammelt för de ole Heimat. Ünner annern för de Familien von fullene Soldaten in’n Eersten Weltkrieg, Care-Paketer na’n Tweten Weltkrieg, na de Stormflood von 1962 oder för den Bo von dat Kreiskrankenhuus Oosterholt-Scharmbeek. Jann Segelken is 1964 Ehrenmaat von’n Vereen worrn un Karl-Heinz Schröder 1976.","sentiment":"nds","name":"Low Saxon","natural":"Plattdüütsch"},{"value":"* Festschrift zum Deutschland-Besuch 1973 der Mitglieder des Amt-Osterholzer Vereins New York aus Anlass des 100jährigen Vereinsbestehens. Landkreis Oosterholt, 1973","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":" Heinrich von der Decken (* 1761; † 1836) weer en düütschen Verwaltungsbeamten. Von der Decken is 1761 as Söhn von Juliane Sophia, borene von dem Knesebeck, un Burchard Hinrich von der Decken (1729–1787) boren. He weer 1790 Auditer bi dat Amt Oosterholt un is dor bet 1794 to’n Titulär-Drost opstegen. Von 1794 bet 1800 weer he as Drost Baas von dat Amt Noordholt un denn von 1800 bet 1818 Amtmann von dat Amt Beers. 1818 is he denn as Amtmann in dat Amt Oosterholt wesselt. Dor is he bet to sien Dood 1836 Amtmann bleven. In Noordholt, Beers un toeerst in Oosterholt harr he den Charakter von en Drost, later den Charakter von en Oberhauptmann. Sien Söhn weer Alexander Georg Burchard von der Decken (19. August 1807–10. April 1896).","sentiment":"nds","name":"Low Saxon","natural":"Plattdüütsch"},{"value":"Biedenweg is de Familiennaam von","sentiment":"nds","name":"Low Saxon","natural":"Plattdüütsch"},{"value":"Hollen (hoochdüütsch Hollen) weer en Hoff in de Gemeen Vörwark (Samtgemeen Tarms) in’n Landkreis Rodenborg, Neddersassen. De Hoff is fröher deelwies ok mit to Hollinghusen tellt worrn.","sentiment":"nds","name":"Low Saxon","natural":"Plattdüütsch"},{"value":"De Hoff leeg en knappen Kilometer in’n Oosten von de Wall. De Naveröörd sünd Hollinghusen un Vörwark in’n Noorden, Stapel in’n Noordoosten, Benkel un Northauen in’n Süüdoosten, Otterst in’n Süden, Dipshorn in’n Westen un Wilst in’n Noordwesten.","sentiment":"nds","name":"Low Saxon","natural":"Plattdüütsch"},{"value":"De Oort hett vör 1859 to dat Amt Otterbarg tohöört. As dat Amt 1859 oplööst worrn is, is de Hoff jüst as de Rest von dat Kaspel Otterst in dat Amt Achem wesselt. Dör en Verordnung von’n 22. Mai 1861 is de Hoff aver to’n 1. Juli 1861 in dat Amt Zeven leggt worrn. Dorbi is de Hoff von de polietsche Gemeen Otterst in de Gemeen Vörwark wesselt. Na 1885 weer dat in’n Kreis Zeven. 1932 is dat Deel von’n Kreis Bremervöör worrn un 1977 von’n Landkreis Rodenborg.","sentiment":"nds","name":"Low Saxon","natural":"Plattdüütsch"},{"value":"Hollen weer evangeelsch-luthersch präägt un hett to dat Kaspel von de Martinskark in Otterst höört.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Israel Robert John Aumann (hebrääsch: ישראל אומ för Israel Aumann; * 8. Juni 1930 in Frankfort an’n Main) is en Mathematiker vun düütsch Afstammen mit israeelsch un US-amerikaansch Staatsbörgerschap. 2005 wurr he mit den Nobelpries för Wertschapswetenschapen uttekent.","sentiment":"nds","name":"Low Saxon","natural":"Plattdüütsch"},{"value":"Robert Aumann wurr in Frankfort an'n Main as Söhn vun den Moses Aumann boren. De 1854 in Friedrichsdorf boren Moses Aumann hett in Frankfurt an'n Main mit Familienangehörigen de Textilfirma Aumann & Rapp, Kaiserstraße 65-69 grünnd. Familie Aumann wahn dormals in de Bockenheimer Anlaag, Huusnummer 2, dat Huus wurr in' Krieg in Schutt un Asch leggt. Aumann weer as Kind un Schöler vun de Samson-Raphael-Hirsch-School Opfer vun antisemitischen Rüpeleien vun düütsch Kinder. 1938 is de jöödsch-orthodoxe Familie twee Week vör de Riekspogromnacht nah England un vun dor nah New York flücht. De Firma in Frankfort wurr ariseert. In den USA hett Aumann Mathematik studeert un dat Studium 1950 mit en Bachelor of Science in Mathematik an dat City College of New York afslooten. An dat Massachusetts Institute of Technology hett he 1952 sien Master of Science un 1955 mit en Arbeit över de Grundlagen vun de Knüttentheorie bi George William Whitehead sien Doktertitel (Ph.D.) kreegen. He weer ansluutend in Princeton un hett sück mit Operations Research-Modellen befaat, sien Interesse gull aber de Speeltheorie. 1956 is Aumann nah Israel översiedelt. Robert Aumann lehrt an de Hebrääsch Universität vun Jerusalem. He forscht dor an dat 1991 grünnd interdisziplinäre Mathematische Institut Center for the Study of Rationality tosammen mit Ökonomen, Mathematikern, Psychologen, Biologen, Medizinern un Philosophen. Siet 1989 iss he todem Gastperfesser an de Stony Brook University, wo he dat Center for Game Theory in Economics mitgrünnd hett. 2005 kreeg he vun de sweedsch Königliche Akademie vun de Wetenschapen gemeensam mit Thomas Crombie Schelling den Nobelpries för Wertschapswetenschapen tospraaken. Aumann hett fiev bekannt Böker verfaat as ok över söbentig wetenschapliche Publikatschonen. He is mit mehreren Ehrendokterwürden uttekent wurrn.","sentiment":"nds","name":"Low Saxon","natural":"Plattdüütsch"},{"value":"Aumanns gröttst Bidrag weer up dat Rebeet vun de wedderhaalten Spelen, in de de Speler wedderhalt en One-Shot-Game spelen deen. Aumann weer de eerste, de dat Konzept vun dat korreleeren Gliekgewicht in de Speeltheorie beschreev. Disse Aart Gliekgewicht in nich-kooperativen Spelen is flexibler as dat klassische Nash-Gliekgewicht. Wiederhen hett Aumann de Idee vun den Common Sense in de Speeltheorie up en drastische Aart un Wies ünnersöcht. As religiöös Jööd bruukt Aumann de Speeltheorie ok um de talmudschen Dwangslagen to analyseeren. He kunn de Radsel um dat „Deelensproblem“ lösen – en olt Dilemma, de talmudschen Prinzipien vun dat Updeelen vun dat Arv vun en storven Ehemann up sien dree Fruen, afhängig vun de Wert vun dat Arv (vergleeken mit den oorsprünglichen Wert).","sentiment":"nds","name":"Low Saxon","natural":"Plattdüütsch"},{"value":"Aumann truck eenige Kritik för sien Interesse an dat Ünnersöken vun de Thoracode up sück. He is deelwies för dat Steekhollen vun dat Great Rabbis Experiment Eliyahu Rips' und Doron Witztums intreeden. In sien Eegenschap sowohl as Jööd as ok as Mann vun de Wetenschap, hett de Code-Forschung eenig Bedüüden för hüm upwiest. 1996 wurr en Komitee tosammenstellt, in dat Aumann un Hillel Fürstenberg Liddmaat weern. Dat sull de vun H.J. Gans bericht Ergevnisse hensichtlich de Existenz vun „verslöötelten“ Text in de Bibel ünnersöken, de Ereignisse, de völ Johren nah de Nedderschrift vun de Bibel stattfinnen deen, vörutseggt hemm sull. Dat Komitee führ twee tosätzliche Tests in den Geist vun Gans sien Experimenten dör. Beid Tests to Bestätigung vun de Existenz vun den vermeentlichen Code sünd aber fehlslahn.","sentiment":"nds","name":"Low Saxon","natural":"Plattdüütsch"},{"value":"Aumann is en Liddmaat vun de Professors for a Strong Israel (PSI), en överparteilichen rechts-konservativen Organisatschoon vun Akademikern to Ünnerstütten vun den Staat Israel, de gegen dat Oslo-Afkommen un gegen Afbau vun de Siedlungen in Westjordanland is.He is in dat israeelsch politisch Spektrum wiet rechts antosiedeln. He hett den Aftoog vun de israeelsch Siedler ut den Gazastriepen as „unmoralisch, unmenschlich und dumm“ betekent He broch en Bispeel ut de Speeltheorie, dat Paradox vun de Erpresser, wobi he de Israelis as ratschonal un upklärt, de Araber as irratschonal un störrisch beteken dee. 2010 hett he up de Fraag vun en Journalisten vun Maariv över dat Tosommenleven vun Jöden un Arabern seggt, dat Israel Zäune um de araabsch Städer in Israel bauen sull. He hett seggt, dat Israel jöödsch blieven muss un Jöden un Araber in verscheeden Länner leven sullen. De Universität Haifa hett ünner annern wegen Aumann sien rechtsradikal politisch Ansichten beslooten, hüm kien Ehrendokterwürde to verleehn, wat en Protest in den Lehrkörper vun de Universität nah sück truck. In' August 2014 hett he in' Tosommenhang mit de Operation Protective Edge vörslahn, Israel sull en automatisch Wappensystem inrichten, dat jedes Mal, wenn Hamas en Rakeet up Israel affüert, automatisch en Rakeet up Gaza schütt.","sentiment":"nds","name":"Low Saxon","natural":"Plattdüütsch"},{"value":"Aumann kreeg tallriek Priesen un Ehrungen för sien wertschapswetenschaplich Arbeiten:","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Pangaea, ok Pangäa, hen un wenn ok Pangea schreven, weer bitherto de leste Superkontinent in de Erdhistorie. De Naam is vun Alfred Wegener 1920 inföhrt wurrn. He hett dor de Woortelemente pan- (vun ooldgr. πᾶς|pās „ganz, all“) un γαῖα|gāia (ok ooldgreeksch, dor de poetsche Form vun γῆ|gē „Land“) for tohopenstellt. “Pangaea” bedutt denn soveel, as “dat ganze Land (dat up’e Eer to finnen is)” oder “All-Land (wat dor is)”. Pangaea hett dat as en unbannig groten Bulten Land, de tosamenhangen dö, in de Tied vun dat Karbon bit hen to dat Jura geven, also vör um un bi 300 Mio. Johre bit hen to vör um un bi 150 Mio. Johre. Dat weer just de Tied in de Eerdgeschicht, wo sik dat grote Massenutstarven an’t Enne vun dat Perm afspeel, un de Dinosauriers tostannekamen sünd. Pangaea weer as Kontinent tohopen mit de Schelfsockels bi 138 Mio. km² groot. Dor hören 73 Mio. vun to den süüdlichen Deel mit den vörmoligen Grootkontinent Gondwana.","sentiment":"nds","name":"Low Saxon","natural":"Plattdüütsch"},{"value":"* Alfred Wegener: Die Entstehung der Kontinente und Ozeane. 2. Uplage, Friedrich Vieweg & Sohn, Braunschweig 1920, 135 S. ( online bei archive.org)","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"van Haaren is de Familiennaam von <onlyinclude>* Bettina van Haaren (* 1961), düütsche Malerin, Teeknerin un Grafikerin,","sentiment":"nds","name":"Low Saxon","natural":"Plattdüütsch"},{"value":"Alfred von Gescher is de Naam von <onlyinclude>* Alfred von Gescher (1844–1932), düütschen Verwaltungsjurist un Politiker, * Alfred von Gescher (1893–1979), düütschen Jurist</onlyinclude>.","sentiment":"nds","name":"Low Saxon","natural":"Plattdüütsch"},{"value":"Legnica, [], inst Liegnitz, is ene poolsche Stadt in de Provinz Nedderslesien. Legnica is siet 1874 en kringfriee Stadt un weer ok terdüütsche Tied in ene Provinz Nedderslesien. Se hett vandage circa 100.000 Inwahners. De Fläck is 56,3 km². Paul Löbe, de de meeste Tied in de Weimarer Republiek Rieksdagspräsident weer, weer vun hier. De Stadt weer vun 1163 bet 1675 de Stadt vun de düütsche un poolsche Piasten-Hartögen vun Nedderslesien. In't Medeloller weer hier ene Slacht vun Düütsche, Polen un Templer tegen de Mongolen. Vun 1975 bet 1998 weer de Stadt Seet vun de Bezirk Legnica. In Legnica gifft dat Hoogschoolen.","sentiment":"nds","name":"Low Saxon","natural":"Plattdüütsch"},{"value":"* Websteed vun de Stadt Liegnitz (poolsch)","sentiment":"nds","name":"Low Saxon","natural":"Plattdüütsch"},{"value":"En’ Regionaalspraak is en Spraak, de alleen in en Deel vun en Staat snackt warrt un keen’ Amtsspraak is. In de EU is en Regionaalspraak en Spraak, de gellen laten warrt, de aver vun de Minnerheitenspraken ünnerscheden warrt. Minnerheitenspraken sünd bi de EU Spraken vun natschonale Minnerheiten, de Sprekers vun Regionalspraken dorgegen föhlt sik as Deel vun dat Mehrheitsvolk un sünd vun dat Mehrheitsvolk blot dör de Spraak ünnerscheden. In Düütschland is Plattdüütsch de enkelte Regionaalspraak. Ok in de Nedderlannen warrt de Spraak as Nedersaksisch as Regionaalspraak gellen laten.","sentiment":"nds","name":"Low Saxon","natural":"Plattdüütsch"},{"value":"* EU-List vun Deklaratschonen to Minnerheiten- un Regionaalspraken (engelsch)","sentiment":"nds","name":"Low Saxon","natural":"Plattdüütsch"},{"value":"Vagelgripp warrt een Vagelkrankheit nöömt, de vun Influenza-Viren her kümmt. Dat Woort Vagelgripp is nich düütlich. Op de een Siet seggt een dat an Stäe vun dat offiziell bruukte Woort Vagelpest, op düütsch Geflügelpest un in engelsche Spraak, so as dat international begäng is, HPAI (high pathogen avian influenza). Vun düsse Süük gaht Vagels doot. Op de anner Siet seggt een Vogelgripp ok to een Soort grippal Infekt bi Vagels. Dor gaht de nich vun doot. Düsse Soort Süük warrt op engelsch LPAI (low pathogen avian influenza) nöömt. In de leste Tiet warrt dat Woort Vagelgripp in de Medien meist blots för de Oort vun düsse Krankheit bruukt, bi de de besünnere Virus H5N1 in't Speel is. Just so as bi all anner Süken vun dat Fedderveeh, bi de een Virus vun de Influenza in't Speel is, mutt de Krankheit bi de Behörden anmellt weern, wenn se eenerwegens utbraken is. In den een oder annern Fall is dat in de verleden Johren vörkamen, datt de Virus ok op Söögdeerten övergahn is.","sentiment":"nds","name":"Low Saxon","natural":"Plattdüütsch"},{"value":"Dat Woort Hede betekent","sentiment":"nds","name":"Low Saxon","natural":"Plattdüütsch"},{"value":"Throckmorton County is en Kreis (County) in’n US-Bundsstaat Texas. He hett 1.641 Inwahners (Stand Zensus 2010) op en Rebeet vun 2.362 km². De Sitt vun de Verwalten is in Throckmorton.","sentiment":"nds","name":"Low Saxon","natural":"Plattdüütsch"},{"value":"De Kreis is 1858 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 1.850 Inwahners bi’n Zensus vun 2000 harrn 887 Minschen Arbeit. Dat Inkamen je Kopp vun de hele Inwahnertall weer 17.719 US-Dollar. 984 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 231 Minschen maakt. 13,30 % vun de Inwahners leven 2000 ünner de Inkamensgrenz to de Armoot. 6,86 % hebbt 2000 tohuus ’n annere Spraak as Engelsch snackt un 1,62 % vun de Inwahners sünd buten de USA boren worrn. Vun de Vöröllern her sünd 92,11 % vun de Minschen Witte, 0,05 % Swarte, 0,05 % stammt ut Asien un 0,43 % sünd Nakamen vun Indianers. 5,57 % hebbt sik sülven to noch annere Gruppen torekent. 1,78 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 9,35 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"As Galileische Maanden warrt de veer gröttsten Maanden vun den Planeten Jupiter betekent. In enkelten sünd dat de Maanden Io, Europa, Ganymed un Kallisto. Disse weern de eersten Maanden, de bi en anneren Planeten opdeckt worrn sünd, neemlich an’n 7. Januar 1610 dör den italienschen Astronom un Naturforscher Galileo Galilei. Na em is de Grupp later nöömt worrn.","sentiment":"nds","name":"Low Saxon","natural":"Plattdüütsch"},{"value":"Mit Opdecken vun de Galileischen Maanden künn to’n eersten mol ankeken warrn, dat Himmelskörpers existeert, de sik nich üm de Eer dreiht. Dat weer aver en Insaag to dat offiziell geozentrische Weltbild vun de Kark un Sellschop to de Tiet. Dorna güng de Lehr, dat sik all Himmelkörpers üm de Eer dreiht, un dorüm weer Galileis Forschen op dit Rebeet vun all Kreisen, de Influss harrn, as Spökenkram afdoon oder se güngen sogor dorgegen an. Professers in Florenz hebbt sik sogor verseggt, op Galileis Opföddern hen dör sien Teleskop to kieken. Op dat Bild baven rechts sünd de veer Maanden in’t richtige Maat mit den Planeten Jupiter vergleken, man de Afstand is natürlich veel grötter. Dat Bild is ut enkelten Opnahmen vun de Ruumsond Galileo tohopenmonteert. De Reeg vun baven na ünnen is ok gliek de Reeg na Afstand vun Jupiter, wobi Io an’n dichsten bi is.Galilei sülvst hett de veer Maanden as Sidera Medicea (de „Mediceischen Sternen“) betekent. Jemehr enkelte Namen stammt vun den Astronom Simon Marius ut Gunzenhausen, de in sien Schrift vun 1614 behaupten de, he harr de Maanden al in’n Novembe 1609 opdeckt. He harr se to Ehren vun sien Markgrafen as Sidera Brandeburgica betekent. Galilei hett as eerster vörslahn, den Ümloop vun de veer Maanden as Klock to bruken, de weltwiet to sehn is. Mit Tabellen un Beobachten vun Maanddüstern künn man överall de Oortstiet un dormit den Längengraad bestimmen. Man, 1676 hett Ole Roemer dör en Vergliek vun Tabellen un Beobachten in Paris nawiest, dat de Lichtsnelligkeit endlich is. Deswegen müssen de Tabellen üm de Looptiet vun’t Licht korrigeert warrn. En anner’t Problem is üm 1740 rüm vun Pehr Wilhelm Wargentin an de Steernwacht Uppsala nawiest worrn: De Maanden künnt nich as Klock bruukt warrn, wieldat se nich jümmer de lieke Snelligkeit opwiest. Wargentin glööv, dat de Grund dorför de gegensietige Influss dör de Gravitatschoon wesen müss. Dat is 1766 vun Joseph-Louis Lagrange un 1788 vun Pierre-Simon Laplace narkent un bestätigt worrn. Laplace wies bito na, dat de dree Maanden Io, Europa un Ganymed in en bestännig Tietproportschoon 1 : 2 : 4, de so nöömte Laplace-Resonanz, lopen deen. He kunn dormit to’n eersten mol ok de Massen vun de Maanden utreken. Dat gegensietige Verdüstern vun de Maanden warrt hüüt nipp un nau beoabchtet, üm dormit de Ümloppbahn vun Sonden as Galileo nauer bestimmen to künnen. De veer Galileischen Maanden tellt to de gröttsten Maanden in’t Sünnsystem. Ganymed is mit sien ruchweg 5300 km Dörmeter sogor grötter as de Planet Merkur. De Bavenflachen vun de veer sünd bannig verscheeden. Weeswark hett Io maakt, as de Ruumsond Voyager 1 an den Maand vörbiflagen is un dorbi aktive [Vulkan (Eerdwatenschoppen)|Vulkanen] opdeckt weern. Dat is opstunns de eenzige Himmelskörper neven de Eer, de vundaag noch aktiven Vulkanismus opwiest. Man, ok Europa wies sik as intressant. De Maand hett en kluftige Bavenflach, ünner welke siek möglicherwies en Ozean befinnt. Mit tonehmend Afstand vun’n Jupiter nimmt de middlere Dicht vun de Maanden af. Dat Material vun Kallisto kann kuum noch „Steen“ nöömt warrn. All de annern later opdeckten Jupitermaanden – de föffte weer 1892 Amalthea mit ungefäähr 150 km Dörmeter – blievt vun de Grött her wiet achter de Galileieschen Maanden torüch. Bit hüüt sünd tohopen wietere 59 Maanden opdeckt worrn, aver de Masse vun jem all tohopen is jüst man een Promill vun de Masse vun Europa, wat de lüttste vun de Galileischen Maanden is.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"* Aktuelle Positschoon vun de Galileischen Maanden – Feernglasansicht (Hoochdüütsch)","sentiment":"nds","name":"Low Saxon","natural":"Plattdüütsch"},{"value":"Steddörp is en Dörp in de Gemeen Heeßel in’n neddersassischen Landkreis Rodenborg (Wümm). To Steddörp höört de lütten Öörd Braak un Flassbarg to. Fröher hett ok een von de Hööv von Stuhenfieren to Steddörp tohöört, aver dissen Hoff gifft dat nich mehr.","sentiment":"nds","name":"Low Saxon","natural":"Plattdüütsch"},{"value":"Steddörp liggt ruchweg in de Mitt twüschen Bremen un Hamborg. Jüst as vele Dörper in de Sietlannen vun de Geest tekent sik ok Steddörp dordör ut, dat dat Dörp teemlich langtogen is. De meisten Hüüs staht an de Hööftstraat, Nevenstraten gifft dat blots wenig. Steddörp is dormit en tyypsch Stratendörp. Dat Ümland is ländlich prägt un warrt to en groten Deel vun landweertschoplich Flachen innahmen. In de Bueree warrt vör allen Swien un Melkveeh hollen. Dör Steddörp flütt de Knüllbeek.","sentiment":"nds","name":"Low Saxon","natural":"Plattdüütsch"},{"value":"In de Franzosentied von 1810 bet 1814 hett de Oort to de Mairie Bevern in’n Kanton Zeven höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört. De Oort hett vör 1885 to de Böörd Heeßel in dat Amt Zeven tohöört. Na 1885 weer dat in’n Kreis Zeven. 1932 is dat Deel von’n Landkreis Bremervöör worrn un 1977 von’n Landkreis Rodenborg. Steddörp is mit de Gemeenreform in Neddersassen an’n 1. März 1974 Deel von de Gemeen Heeßel worrn, de to de Samtgemeen Zeven höört.","sentiment":"nds","name":"Low Saxon","natural":"Plattdüütsch"},{"value":"Steddörp is evangeelsch-luthersch präägt un höört to dat Kaspel von de Vitus-Kark in Heeßel. För de Kathoolschen is de Christ-König-Kark in Zeven tostännig, de siet 1. November 2006 to de Karkengemeen Corpus Christi in Rodenborg tohöört.","sentiment":"nds","name":"Low Saxon","natural":"Plattdüütsch"},{"value":"De Dörpsgemeenschap warrt bestimmt dör den Sportvereen SV Teutonia Steddörp un dör de Freewillige Füerwehr. Bito gifft dat en Kinnerspeelkreis, en Gastweertschap, de Bueree-Bedrieven un en Warksteed för Landmaschinen. De Landschap ümto is fein för Utfohrten mit dat Fohrrad oder to’n Spazeergang. Opfallig un al vun wieten to sehn is en Feernsehtoorn, de twüschen Steddörp un Sellhorn liggt.","sentiment":"nds","name":"Low Saxon","natural":"Plattdüütsch"},{"value":"* 22. Februar: Girolamo Masci d’Ascoli wurrd Paapst un gifft sück de Naam Nikolaus IV..","sentiment":"nds","name":"Low Saxon","natural":"Plattdüütsch"},{"value":"* Karl I., König vun Ungarn († 1342)","sentiment":"nds","name":"Low Saxon","natural":"Plattdüütsch"},{"value":"Godewind is en plattdüütsche Musikgrupp ut Sleswig-Holsteen. Larry Evers un Gerd Jürgen Ohl harrn mit Kay Wohlsen al 1976 dat Trio Albatros grünnt. Mit Annegret Behrend (later verheiraadt as Annegret Siemen) hett he 1977 de Single Arrival opnahmen un denn 1978 en plattdüütsch Album Mien Moderspraak opnahmen. Dat hüdige Godewind hett sik denn 1979 tohoopfunnen. Dorto höört hebbt do Ernst \"Larry\" Evers (* 18. April 1951; † 25. Mai 2014), Gerd Jürgen „Shanger“ Ohl, Annegret Siemen un Henry Jansen. En Tied later kemen noch Verena Hocke un Carsten Böhm dorto. 1984 is Henry Jansen ut de Grupp rut. 1994 keem Heiko Reese dorto un Verena Hocke is Anfang de Johren 1990 ut de Grupp rutgahn. Dorför kemen denn Vera Binge un von 1996 af an Andrea Krehky. 2004 is Andrea Krehky doodbleven. Nee dortokamen sünd denn Anja Bublitz un Stephan Bork. Annegret Siemen hett 2007 denn ophöört bi Godewind un de Grupp is opstunns mit fiev Lüüd ünnerwegens.","sentiment":"nds","name":"Low Saxon","natural":"Plattdüütsch"},{"value":"1990 hebbt se bi Lieder so schön wie der Norden den eersten Platz maakt. 1992 un 1993 hebbt se bi dissen Wedstried den 12. un 8. Platz maakt. 2005 hebbt se den Heinrich-Schmidt-Barrien-Pries kregen un 2009 Dat grote P.","sentiment":"nds","name":"Low Saxon","natural":"Plattdüütsch"},{"value":"A Midsummer Night’s Dream (plattdüütsch so veel as: En Middsümmernachts Droom) is en Theaterstück van William Shakespeare van 1595 of 1596. Föörst afddruckt wörr dat 1600. Dat Stück is bet hüüt en van Shakespeare sien meestspeelt Warken met männi Adaptschoonen. Binnen A Midsummer Night’s dream hett Shakespeare dree Ebenen metenanner verwoven. Dat Stück is to glieke Tied ok een Speel met dat Speel.","sentiment":"nds","name":"Low Saxon","natural":"Plattdüütsch"},{"value":"Dat beginnt in Athen: Theseus schall gau Hippolyta frigen. Egeus hett sien Dochter Hermia na Demetrius hen beloovt. Na een ool Wett van Athen mag he de Bröögam utsöken. Wenn de Dochter dat neet will, schall se doodbliven. Man Hermia is wat dull in Leevde met Lysander. Theseus meent, wenn Hermia de Demetrius neet frigen will, schall se in de Orden van Diana binnenpedden. Hermia un Lysander nait tosammen ut. Füdder gait dat in een töversch Holt met Maanschien un een Mass Elvenlüüd. Oberon hett Stried met sien Fru Titania. De hett sik een indisch Wesselkind utsöcht. Met sien Deenstmann Puck will he Titania weer upp’n rechten Padd trügg wiesen. To glieke Tied sünd sess Handwarkslüüd in’t Holt een lütt Theaterstück Pyramus un Thisbe (na Ovid) bi to proven. Middelwiel sünd ook Demetrius un Helena in’t Holt lopen: Demetrius upp Söök na Hermia un Helena achter hüm ran. Puck verwannelt Bottom in en Esel. Oberon seggt Puck, he schall en Töverblaam halen. Puck vertövert Lysander, dat he sik in Helena verkiekt. Oberon vertövert Demetrius, dat he sik ook in Helena verkiekt. Met de Töverblaam löppt Puck ook na Titania hen, de jüst bi to slapen is. He strakelt hör met de Blaam över de Ogen un seggt en Sprook: \"What thou seest, when thou dost wake, do it for thy true love take\". As Titania wack warrd, kümmt hör jüst even Bottom as Esel inne Mööt un se is strax in Leevde met hüm. Wiel Titania de indischen Fent fri gifft, maakt Oberon de hele Töveri trüggels. Denn gifft dat glieks dreemaal Bruutloop in Athen: Demetrius is nu in Leevde met Helena, Hermia draff Lysander, un Theseus gait Hippolyta frigen. De Handwerkslüüd kaamt upp de Hochtied un speelt Pyramus un Thisbe. An'n Slutt kümmt noch eens Puck un bedankt sik bi de Tokiekers.","sentiment":"nds","name":"Low Saxon","natural":"Plattdüütsch"},{"value":"De Lüüd ut Athen:","sentiment":"nds","name":"Low Saxon","natural":"Plattdüütsch"},{"value":"Van dat Stück A Midsummer Night’s Dream finns veele Vertalen un Adaptschoonen. Daar gifft dat ook Musicals un Films (1999 van Michael Hoffmann) ünner. Bekannt is Felix Mendelssohn sien Musik Ein Sommernachtstraum. In dat hochdütske Vertalen van August Schlegel heet Bottom Zettel. Daarvan inspereert is Arno Schmidt sien Booknaam Zettels Traum. Upp Plattdüütsch gifft dat een Adaptschoon van Holger Jansen as Höörspeel Mittsommernachtsdröömen. Een Middsümmernachtsdroom was 1999 dat föörst Stück van dat alternative Shakespeare-Theaterfestival (1999-2009) van de neddersassischen Kring JANUN e.V..","sentiment":"nds","name":"Low Saxon","natural":"Plattdüütsch"},{"value":"Leif Frimann Anisdahl (* 11. September 1937 in Drammen, Fylke Buskerud) is en norweegsch Grafik-Designer un Breefmarkenkünstler. He weer de Designer vun de letzt Europa-Gemeinschaftsmarken (CEPT) in dat Johr 1973.","sentiment":"nds","name":"Low Saxon","natural":"Plattdüütsch"},{"value":"* Indrag bi Store Norske Leksikon","sentiment":"nds","name":"Low Saxon","natural":"Plattdüütsch"},{"value":"Dat Königriek Makedonien (greeksch: Μακεδονία) weer in de Tied vun de Antike en Königriek in’n Norden vun Grekenland. Annahmen warrt, dat düt Königriek (wohrschienlich in dat 7. Johrhunnert v. Chr.) vun dat Huus vun de Argeaden grünnt wurrn is. In siene ganze Geschicht is dat Riek unner Alexander den Groten an’n gröttsten ween. 146 v. Chr. is Makedonien en röömsche Provinz wurrn. Dor weer dat Königriek denn mit toenne.","sentiment":"nds","name":"Low Saxon","natural":"Plattdüütsch"},{"value":"Kloor is, dat antike Makedonen vun dat 7. Johrhunnert v. Chr. af an in Makedonien wahnen döen. In düsse Tied erovern se en Reeg Gemarken in düsse Region (unner annern Pieria, Bottiaia, Almopia un Mygdonia). De histoorsche makedoonsche Königslist (steiht bi Herodot [8,137]) langt nich wieter torüch, as man bit in dat 7. Johrhunnert v. Chr. Dat gifft Herrschers, as Karanos, de in latere Borns as eersten König vun de Makedonen nömmt warrt, dor weet een hüdigendags nich, of de würklich leevt hett. Wohrschienlich hefft ok de olen Makedonen nich akraat Bescheed wusst over de öllere Tied. In de Johre vun de Perserkriege (500 bit 448 v. Chr.) möss Makedonien den Grootkönig Dareios I. vun dat Perserriek Tribut betahlen un sik bögen unner de Achämeniden ehr Jück. Nadem de Kriege toenne weern, hett König Alexander I. sien Land wedder in de Unafhängigkeit föhrt. To’n Anfang vun den Peloponees’schen Krieg (431 –404 v. Chr. stunn Makedonien up Athen siene Sieten. Man as Potidaia vun den Attischen Seebund affullen weer, hett König Perdikkas II. vun Makedonien düsse Stadt un de anneren Städer ut Chalkidike stöhnt. Dor hett dat denn Striet mit Athen um geven. Man dat duer nich lang, denn slaten Makedonien un Athen wedder en Bund. Unner Perdikkas siene Regentschop dreih sik de Laag noch en poor Mol. As Archelaos I. in dat Johr 413 v. Chr. König wurrn is, hett he den Grundsteen leggt for de latern Johre, wo dat Land to en Grootmacht wussen is. He hett en Reeg vun Reformen na binnen hen in Gang brocht un hett dat Militär, den Hannel un de Verwaltung bannig verbetert. He hett ok en groten Barg gode Munten slahn laten un hett dor for sorgt, dat de Kultur vun sien Land sik an dat süüdliche Grekenland ansluten dö. 392 v. Chr. is Amyntas III. König wurrn. He hett Krieg föhrt gegen de Illyrers. As de in Makedonien inmarscheern döen, hett dat Land dat man knapp overleevt. Midderwielen hett ok de Bund vun Chalkidike wat to seggen harrt in’n Norden vun Grekenland un so hett düsse Bund sik mit Makedonien in’e Plunnen kregen vunwegen de Grenz (Eerste Krieg vun Olynth). Makedonien hett sik nu mit Sparta tohopen slaten un de Bund vun Chalkidike möss 379 v. Chr. de Seils strieken. Na siene Kapitulation sünd de meisten Städer vun de Chalkidike dalslaken wurrn vun dat Makedonenriek.","sentiment":"nds","name":"Low Saxon","natural":"Plattdüütsch"},{"value":"359 v. Chr. sett sik Philipp II. up Makedonien sien Throon. As de Phokers in den Drüdden Hilligen Krieg in Thessalien inbreken döen, maak Philipp bi düsse Krieg mit un kreeg so en Foot in de Döör in Middelgrekenland. De Thessaliers harrn em to Hölp ropen. So bring he makedoonsche Truppen in Zentralgrekenland unner. Philipp slöög de Phokers in de Slacht up dat Krokusfeld. Achterna is Makedonien upnahmen wurrn as Liddmaat vun de Amphiktyonie ehre Liga. So is Makedonien sotoseggen in de Meende vun de Greken upnahmen wurrn. Siene Herrschop lang nu bit Thessalien hen. In de 370er Johre v. Chr. hefft de Städer up de Chalkidike ehren Bund wedder up’e Been stellt un hefft dor nu wedder wat mit to seggen harrt. Man düsse Bund lä midden mank de makedoonschen Länner un is denn na den Tweeten Krieg vun Olynth in dat Johr 349 v. Chr. wedder vun Makedonien dalslaken wurrn. Philipp sien Sieg in düssen Krieg weer en wichtigen Treed up den Weg vun Makedonien na de Herrschop over ganz Grekenland. 339 v. Chr. weer dat Königriek al so mächtig, dat Philipp II. in den Veerten Hilligen Krieg gegen Amfissa to’n Baas vun de Amphiktyonie maakt wurrn is. Philipp II. gung nu ok bi un steek sik Gemarken buten vun Grekenland in’e Tasch. So hett he Byzantion in Lüttasien belagern laten. Dor hett he de Versorgung vun Athen mit Koorn dör in Gefohr brocht. Vundeswegen hett Athen nu den Krieg an Makedonien verklaart (Slacht vun Chaironeia). In’n August 338 v. Chr. hett Philipp II. mit siene Armee de Heere vun Theben, Athen un annere Stadtstaten, de sik tohopendaan harrn, heel un deel tonicht maakt.","sentiment":"nds","name":"Low Saxon","natural":"Plattdüütsch"},{"value":"336 v. Chr. is Philipp an de Siet maakt wurrn un sien Söhn Alexander III. is ne’en König vun de Makedonen wurrn. He harr al vordem mitmaakt bi de Slacht vun Chaironeia. Al Alexander sien Vadder harr sik mit Plaans afgeven un woll dat Perserriek angriepen. He meen, he woll dor Wraak for nehmen, dat de Persers 150 Johre vordem in Grekenland inmarscheert weern. Man dat gung em woll ehrder um Grünne, de mit Machtpolitik to doon harrn. Alexander maakde fudder mit de Plaans vun sien Vadder. In’t Vörjohr 334 v. Chr. hett he sik upmaakt to den groten Tog gegen dat Achämenidenriek. Dat wurr in düsse Tied regeert vun den Grootkönig Dareios III.. An un for sik harr Alexander dat blot dor up afsehn, de Westküst vun Lüttasien in to nehmen, man as dat al in dat eerste Johr slumpt weer, hett he beslaten, fudder to maken. So erover he den ganzen Westen vun dat Perserriek. Nu stunn he in groot Ansehn bi de Makedonen un Greken. He gung bi un marscheer in Phönizien un in Palästina in. Vun dor ut maakde he sik up den Weg na Ägypten un nehm dat ohn Gegenwehr in, vunwegen, dat de Ägypters em as Erlöser vun dat persische Jück ankieken döen. As Alexander dor 331 v. Chr. bi weer, Babylon in to nehmen, sund de Spartaners upsternaatsch wurrn, man vergeevs (Slacht vun Megapolis). 330 v. Chr. weer dat mit dat Achämenidenriek endgüllig to Enne. Dareios III. is vun Bessos an’e Siet maakt wurrn. De woll sülms König vun Persien weern. Man Alexander hett em allerwegens jagen laten un hett Wraak nahmen for den Moord an Dareios, as he em 329 v. Chr. an’t Krüüz hett slahn laten. Dor broch he den Adel vun dat Perserriek mit achter sik un seker sien Eroverung af. Achterna slöög he en Upstand in Sogdien dal un erover ok den Rest vun dat Perserriek. Nu versoch Alexander, sien Riek noch wieter na Osten to ut to breden un marscheer 326 v. Chr. na Indien (wat avers nich datsülvige is, as de hüdige Staat Indien). He keem dor bit in de hüdigen Länner Afghanistan un Pakistan bi. Man tolest hefft siene Mannslüde klaar maakt, dat se nich wieter trecken wollen. 323 v. Chr. is Alexander denn in Babylon an Fever sturven.","sentiment":"nds","name":"Low Saxon","natural":"Plattdüütsch"},{"value":"Na den Dood vun Alexander is Athen upstahn gegen de Herrschop vun de Makedonen over Grekenland (Laamschen Krieg). Allerhand Bundsgenaten hefft sik an Athen anslaten, man Makedonien hett jem al 322 v. Chr. unner kregen. Dor bleev Makedonien denn in Grekenland mit an de Macht. 321 v. Chr. keem de eerste Diadochenkrieg in Gang. Dor gung dat um de Fraag bi, wer nu over dat grote Riek regeern scholl, wat Alexander tohopenraakt haar. Alexander siene Mackers vun den Asientog kregen sik dor over in de Plunnen. Se weert „Diadochen“ (Nahfolgers) nömmt. Up de eene Siet stunnen de Anhängers un Vertreders vun de legitimen Königsherrschop in Makedonien. Se harrn dat sunnerlich dor up afsehn, dat dat Riek tohopen blieven dö. Up de annere Siet stunnen de Gegenspelers, de de Herrschop in ehre Hand kriegen wollen. Al na den tweeten Diadochenkrieg 316 v. Chr. weer dat so wiet, un fiev Diadochen harrn sik en egen Rebeet binnen dat vormolige Alexanderriek unner’n Nagel reten. Man jummers noch gull dat Riek formell as en Eenheit. Na den veerten Diadochenkrieg 307 v. Chr. weer Alexander sien Riek praktisch ut’neen fullen. 281 v. Chr. gung de sesste Diadochenkrieg to Enne. He weer ok de leste. Rutkamen weern nu dree grote Staten as Nafolgers: De Ptolemäers ehr Riek in Ägypten, dat Seleukidenriek in Asien un dat Königriek Makedonien. Dat wurr vun dat Huus vun de Antigoniden overnahmen.","sentiment":"nds","name":"Low Saxon","natural":"Plattdüütsch"},{"value":"Dat Ägypten vun de Ptolomäers, dat Seleukidenriek un dat Königriek Makedonien weern nu mank de Staten, de up Alexander sien Riek folgt weern, de dannigsten. Unner’nanner hefft se sik bannig in’e Klatten harrt. 267 v. Chr. hett dat wedder Krieg um de Macht geven (Chremonides sien Krieg). Dor möss sik Makedonien dörsetten gegen Athen un Sparta. Achter düsse Staten stunnen de Grootmächte in Ägypten un Syrien. 261 v. Chr. möss Athen avers upgeven un en Garnison vun de Makedonen in de Stadt laten. Nu harr Athen in de Weltpolitik nix mehr to söken un weer endgüllig keen sülvstännige Macht mehr. As de Krieg to Enne weer, weer Makedonien unner Antigonos II. wedder so groot, as to de Tieden vun Philipp II. Just so, as dat Seleukidenriek weer Makedonien bange, dat de ptolomääsche Macht, de jummers grotter wurrn weer, nu gefährlich weern konn. Vundeswegen gung dat 260 v. Chr. los mit den Tweeten Krieg mit Syrien: Antigonos II. un Antiochiochos II. vun Syrien hefft en Bund slaten un afmaakt, se wollen de Overmacht vun Ägypten in de Gemarken um de ööstliche Middellannsche See umto breken. 253 v. Chr. is Freden maakt wurrn, man 246 v. Chr. gung dat al wedder los mit den Drüdden Krieg mit Syrien. 243 v. Chr. hett Ptolomaios III. de Städer an de Küst vun Thrakien besett un dor makedoonsch Egendom mit an sik reten. 228 v. Chr. versoch Sparta in Kleomenes sien Krieg gegen de Achaiers, de Overmacht in Grekenland wedder an sik to rieten. Pharao Ptolomaios III. hett in düssen Krieg Geld for Sparta toschaten. De Achaiers ännern vundeswegen 225 v. Chr. ehre Politik, de bit dorhen stracks gegen Makedonien richt weer. Se beden de Makedonen, jem nu to Hölpe to kamen. Nu geev dat blödigen Striet, bit de Spartaners 222 v. Chr. slahn wurrn sünd. 220 v. Chr. geev dat in den Bundsgenatenkrieg wedder Striet mit Sparta. Dütmol stunn de Bund vun Aitolien up Sparta siene Siet. 217 v. Chr. hett Philipp V. mit düssen Bund den Freden vun Naupaktos slaten.","sentiment":"nds","name":"Low Saxon","natural":"Plattdüütsch"},{"value":"As de Republiek vun Rom 217 v. Chr. vun Hannibal in den Tweeten Krieg gegen de Puniers duchtig wat up’n Dötz kregen harr, dor meen Philipp V., dat weer nu en günstigen Momang, um sik de Städer an de Küst vun Illyrien to griepen. De stunnen unner Rom sien Schutz (Eersten Makdedoonsch-Röömschen Krieg). 205 v. Chr. is de Freden vun Phoinike slaten wurrn. Dor wurr dat in fast leggt, dat allens bi’n Olen blieven scholl (Status quo). Fiev Johre later gung dat avers los mit den Tweeten Makedoonsch-Röömschen Krieg (200 bit 197 v. Chr.. Düssen Krieg hett Philipp V. verlaren. He möss in Grekenland mit siene Borgen un siene Flott Bott geven un aftrecken. Fudderhen möss he sik dat Utbreden in Grekenland begeven. Ok mit de makedoonsche Herrschopp in Karien in Lüttasien weer dat nu ut. König Perseus versoch later, Makedonien siene Overmacht wedder her to stellen, man he gung in’n Drüdden Makedoonsch-Röömschen Krieg 168 v. Chr. over Kopp. De Römers kregen sien Riek nu in de Hand. Nadem dat mit de Sülvstännigkeit vorbi weer un de Makedonen vundeswegen untofreden weern, hett Andriskos en Upstand gegen Rom in Gang brocht. So keem dat to’n Veerten Makedoonsch-Röömschen Krieg (149 – 148 v. Chr.). Tolest is Andriskos 146 v. Chr. henricht wurrn. Vun dor af an weer Makedonien en röömsche Provinz.","sentiment":"nds","name":"Low Saxon","natural":"Plattdüütsch"},{"value":"*Kiek unner Makedonien (Region)","sentiment":"nds","name":"Low Saxon","natural":"Plattdüütsch"},{"value":"Makedonien weer en Monarkie. De Könige vun Makedonien hefft den Titel „Basileus“ dragen. Bit to de Tied vun Philipp II. hefft de Könige in dat Land nich unbannig veel to seggen harrt. Se weer ehrder de Primus inter pares. Up de annere Siet weer de Adel in dat Land traditionell stark. Den König siene besunnere Upgave bestunn dor in, dat he böversten Feldherr weer. Eerst unner Philipp II. hett sik dat ännert und en König is grote Macht towussen. Den Adel hett he dor bi in siene Politik mit inbunnen. Geldsoort in dat Königriek Makedonien is later de Greeksche Drachme ut Sülver ween.","sentiment":"nds","name":"Low Saxon","natural":"Plattdüütsch"},{"value":"Bit 410 v. Chr. weer Aigai de Hööftstadt vun dat Königriek Makedonien. Ok later noch sünd dor de Könige begraven wurrn. To de Stadt höör en Reeg vun Hilligdömer. Ok en Theater hett nich fehlt. Dat weer in de tweete Hälft vun dat 4. Johrhunnert v. Chr. boot wurrn. To Philipp II. un Alexander den Groten siene Tied weer Pella de Hööftstadt. Unner annern is Alexander de Grote dor ok boren wurrn. In Dion hett König Archelaos I. to’s eersten Mol olympsche Speele upföhren laten. Later is düsse Stadt en Borg for Philipp II. siene Truppen ween. Annere wichtige Städer weern Philippi, Thessaloniki un Veria.","sentiment":"nds","name":"Low Saxon","natural":"Plattdüütsch"},{"value":"De Makedonen snacken Makedoonsch. Dat weer en indogermaansche Spraak. Se is hüdigendags utstorven. Bitherto is nich düütlich, of sik dat dor bi um en ooldgreekschen Dialekt hannelt, oder of dat en egenstännige Spraken ween is, de blot man verwandt weer mit dat Greeksche. De meisten annern Greken hefft de Makedonen toeerst Barbaren nömmt, wat in de Antike in Grekenland bedüden dö, dat de Minschen sik na de Spraak vun de Greken verschelen döen. De Religon in Makedonien weer Deel vun de Greeksche Kultur. So hett dat ok in Makedonien Tempels vun de Olympschen Gödder geven.","sentiment":"nds","name":"Low Saxon","natural":"Plattdüütsch"},{"value":"Bitka na Neretvi (Битка на Неретви; op platt so veel as „Slacht an de Neretnva“; dt. Titel: Die Schlacht an der Neretva) is de Titel vun en internatschonal produzeerten Kriegsfilm ut dat Johr 1968. De Film thematiseert de Slacht an de Neretva, de för de jugoslawischen Partisanen de Wenn in’n Tweeten Weltkrieg bedüüt hett.","sentiment":"nds","name":"Low Saxon","natural":"Plattdüütsch"},{"value":"De Assenmächt weern in’t Johr 1943 bang, dat de Allieerten op’n Balkan lannen deen. Üm jem vörut to kamen, hett Hitler Order geven, de Partinsanen tonichten to maken, de intwüschen en grötter’t Rebeet befreet harrn. In dat Johr 1943 weern de jugoslawischen Partisanen ünner dat Regeer vun Tito an den Stroom Neretva inketelt. Jemehr Gegners weern de Düütschen, de Italieners, de königstroen jugoslawischen Tschetniks un de faschistischen kroaatschen Ustascha-Verbännen. De Partisanen weern an de Neretva drammt. Hitler sien Plaan weer, jem över en Brüch över den Stroom to drieven, so dat de Partisanen twüschen de Fronten kamt, vunwegen dat vun de annern Siet de Tschetniks vörmarscheeren deen. Tito harr aver en vigelienschen Plaan, mit den he de Gegners uttricksen künn. He hett de Brüch sprengen laten. De Düütschen dachen nu, dat de Partisanen wieter na Noorden tehn deen un hebbt jemehr Truppen dorhen schickt. Man, heemlich hebbt se de Brüch wedder so wiet repareert, dat de Partisanen utneihn künnen, ahn dat de Düütschen dat markt hebbt. Op de annern Siet stünnen se denn alleen gegen de Tschetniks, de gegen de Övermacht vun de Partisanen keen Chance harrn. De düütschen un italieenschen Truppen weern ok al so swack, dat se sik man blots noch verdeffenderen künnen. För de Jugoslawen weer de Slacht an de Neretva de Wenn in’n Krieg.","sentiment":"nds","name":"Low Saxon","natural":"Plattdüütsch"},{"value":"To’n Anfang vun den Film warrt an en Koort vun Jugoslawien opwiest woans sik de Kriegssituatschoon dorstellt. Dorna warrt dat Rebeet vun de Partisanen wiest, wo de Anhangers vun de Volksrepubliek Jugoslawien mit Transparenten ünnerwegens sünd un ünner den Bifall vun de Inwahners dör de Straten teht. An’n Rand vun den Ümtog sünd de dree Geschwister Danica, Novak un Vuko to sehn, de sik vun in Partisanen-Uniform fotografeeren laat. To glieke Tiet finnt en Bespreken vun de Laag in’t düütsche Hööftquarteer vun General Lohring (de Naam is schienbor anlehnt an den wohren Böverbefehliger Alexander Löhr) statt. De General verkloort sien Kommandanten vun de dree Divisionen den Slachtplaan. Sünnere Acht kriggt dorbi de Divisionskummandant Krenzer, de vun’n Noorden her angriepen schall. In’n Ansluss dröpt sik Lohring mit den italieenschen General Morelli, den sien Eenheiten ok in dat Kamprebeet vörrücken deit. As sik an en Bahnhoff de beiden Italieeners Capitano Rossi un sien Sergeant Maro över den Angreep ünnerholt, de jem bevörsteiht, lett Rossi dörhöörn, dat he den Kamp vun de Partisanen as en gerechte Saak ansehn deit, üm jemehr Land to verdeffenderen. Den egenen Angreep sütt he as Aggresschoon. De Italieners kriegt Order, sik gau na Prozor op’n Weg to maken.","sentiment":"nds","name":"Low Saxon","natural":"Plattdüütsch"},{"value":"Oberst Krenzer sien Division rück nu vör in dat jem todachte Rebeet. Togliek snackt de Senater vun de könglich-jugoslaawschen Regeeren för de Eenheiten vun de Tschetniks un pietscht jem op de Slacht in. Dat Gefecht fangt mit en gresigen düütschen Luftangreep op dat Hööftquarteer vun de Partisanen an. Dorna rückt de Krenzer sien Division vör, de sik en harden Kamp mit de Partisanen levert. Krenzer mutt Lohring mellen, dat he nich so gau vörankummt un de Partisanen starkeren Wedderstand maakt, as se dacht harrn. Op Sieten vun de Partisanen hebbt de Brigaadkummandant Ivan un de Artilleriekummandant Martin dat Seggen. Man, se kriegt Befehl sik torüchtotehn. Wiel disse eersten Gefechten blifft Vuko, een vun de dree Geschwister, in de Arms vun sien Broder Novak doot. De Partisanen besnackt de Laag, wobi en ümfaten Plaan to’n Torüchtehn vörstellt warrt. Vör en apene Slacht reckt jemehr Kraft gegen de Övermacht vun de Angriepers nich ut. Se wüllt dat Kamprebeet un den Partisanenstaat vun Tito an’t Westöver vun de Neretva opgeven un över den Stroom na Oosten utwieken. In jemehr Regen hebbt se ok vele Besehrte un Typhuskranke, de se redden mööt. Dat schränkt natürlich jemehr Beweglichkeit in, warrt aver vun de Kummandanten gootheten. Kummandant Stole kriggt de Order, toeerst de Stadt Prozor antogriepen, woneem de Italiener Stellung betogen hebbt. In de Twüschentiet schüllt de Pioneeren ünner dat Regeer vun Kummandant Vlado de Tofohrtsweeg sprengen. Se richt Sprengfallen för de düütschen Panzers in, so dat de Panzers langsomer vörankamt. De Zivilisten maakt sik dorgegen mit Peerd- un Ossen-Spannwarken op de Flucht dweer över’t Land.","sentiment":"nds","name":"Low Saxon","natural":"Plattdüütsch"},{"value":"De Düütschen hangt in de wunnen Rebeden Steekbreven an de Hüüs, op de se op Tito sien Kopp en Pries vun 100.000 Goldmark utsetten doot. Gliektietig fangt de Düütschen un de Ustascha-Eenheiten an, fangene Partisanen doottoscheten oder optohangen. De Soldaten hebbt Order kregen, keen Fangene to maken. De Noot vun de Flüchtlinge is bannig groot. Un wieter warrt de Eenheiten op de Flucht ut de Luft angrepen. Bi en Angreep verlütt Artilleriekummandant Martin sien Funkreedschop. De annern Kummandanten besluut dorophen toeerst en Överraschungsangreep op Prozor, ahn dat se op de Hülp vun de Artillerie töven doot. Wiel den Angreep warrt kloor, dat sik de Brigaadkummandant Ivan un de Partisansche Danica inenanner verkeken hebbt. Man för Geföhlen is keen Tiet. De Italieners in Prozor maakt sik kloor to’n Gefecht. Ahn de Artillerie geiht de eerste Angreep vun de Partisanen scheef un blifft in’n Gegenfüer vun de Italieners steken. General Morelli gratuleert sien Suldaten, dat se dormit den Övergang vun de Partisanen över de Neretva hinnert hebbt. He künnigt an, dat de letzten Verbännen vun de Partisanen bald mit Hülp vun de Düütschen opreven warrt. De Kummandanten vun de Partisanen kriegt nu schriftlich Order, dat Prozor noch in de Nacht wedder angrepen warrn schall un innahmen warrn mutt. Na gresige Stratenkämp nehmt de Partisanen Prozor in, un de Italieners mööt sik torüchtehn. Danica warrt wiel de Fier gewohr, dat ehr Broder Vuko fallen is. De italieensche Capitano Rossi dorgegen löpt över un slutt sik de Partisanen an. He kummt in Martin sien Artillerieeenheit ünner.","sentiment":"nds","name":"Low Saxon","natural":"Plattdüütsch"},{"value":"Bi den Angreep vun de Partisanen op Jablanica kann Kummandant Martin dat Hööft-Munitschoonslager vun de Italieners drapen. Opletzt fallt ok Jablanica in de Hand vun de Partisanen. General Morelli warrt fangen nahmen, de ’n Naam vun sien Ehr as hoochrangigen Soldat dorop besteiht, doodschaten to warrn. De Partisanen lehnt dat af un wüllt em jüst as all anneren Fangenen to’n Drägen vun Lasten un Besehrte insetten. Mit Hülp vun en verstekenen Pistool begeiht Morelli dorophen Sülvstmoord. Bi en Drapen twüschen den düütschen General Lohring mit den jugoslaawschen Senater maakt de General kloor, dat de Partisanen gau an de Siet maakt warrn mööt. De Senater harr dorgegen vörslahn, de Partisanen langsom uttohungern. Wietere Artillerie- un Luftangrepen vun de Düütschen op den Treck vun de Partisanen folgt, man opletzt kamt de meisten Flüchtlingen an de Steed an, woneem de letzte Brüch över de Neretva föhrt.","sentiment":"nds","name":"Low Saxon","natural":"Plattdüütsch"},{"value":"Op Order vun Tito hen sprengt Kummandant Vlado de Brüch vör de Ogen vun de Flüchtlingen in de Luft. De Lüüd verstaht de Welt nich mehr. Ok General Lohring kriggt dat op de Biller vun de Luftopklärung to sehn un fraagt sik, wat de Grund is, dat de Partisanen sülvst de eenzige Fluchtmöglichkeit tonichten maakt hebbt. He kummt to den Sluss, dass Tito sien Lüüd över Jablanica rut wieter na Noorden wüllt, woneem de Division vun Krenzer praat steiht. He lett dorüm de Telen opgeven, de vörher utmaakt weern. Mit sien Brigaad ielt Ivan de Natrupp vun de Partisanen to Hülp, de in en ne’en Kamp mit de Division vun Krenzer verwickelt warrt. In dissen Kamp fallt Capitano Rossi. Midden in’t Gefecht stimmt de besehrten Partisanen en patriootsch Leed an un maakt dormit de Moral starker. In’n Kamp kummt dat nu to gresige Szenen in’n Nahkamp, in de de Ustaschi verwickelt sünd. General Lohring verlangt vun Krenzer en ne’em Angreep, üm op jeden Fall dat wietere Vördringen vun de Partisanen in’n Noordern vun Bosnien to hinnern. Man, Krenzer beslutt in de Defensive to blieven. Intwüschen hett Lohring aver markt, dat de Partisanen doch över den Stroom setten wüllt, vunwegen dat Vlado sien Pioneeren en provisoorschen Övergang över de Neretva torecht maakt hebbt. Foorts warrt de Tschetniks na de Neretva ropen un gresige Luftangrepen op de Flüchtlingen flagen. Vele vun de Flüchtlingen blieft in den Bombenhagel doot.","sentiment":"nds","name":"Low Saxon","natural":"Plattdüütsch"},{"value":"De Partisanenkummandant Stole plaant nu, de Tschetniks intoketeln un tonichten to maken. Bit all Eenheiten vun de Partisanen in Stellung sünd, schall en Vörtrupp de Tschetniks an’n ollen Karkhoff solang in Schach hollen. De Senater vun de königlich-jugoslaawschen Regeeren markt, dat de Tschetniks Gefohr loopt, in den Kamp opreven to warrn. In’n letzten Ogenblick versöcht he, dat Ingriepen in de Slacht aftowennen. De Kummandant vun de Tschetniks dorvun aver nix weten. He schütt den Senater doot. Nu is de Kamp nich mehr to hinnern. Jüst so as de meisten annern Genossen vun’n Vörtrupp fallt bi den Kamp ok de beiden Geschwister Danica un Novak. Man, jemehr Opper föhrt opletzt dorto, dat de Partisanen de Tschetniks vullstännig inkreisen un so to en Kapitulatschoon dwingen künnt. De sworen Wapen un Reedschoppen, de se nich mitnehmen künnt, smiet de Partisanen an’t Westöver in den Stroom. Dorna sett se sik na Oosten af. Kummandant Martin is trurig dat he sien Geschütten torüch laten mutt, man Valdo gifft em Trost, dat dat in’n Oosten ne’e geven deit. Op den Marsch blievt aber noch vele vun de Kranken un Besehrten dood.","sentiment":"nds","name":"Low Saxon","natural":"Plattdüütsch"},{"value":"Op Cinema.de weer de Film för sien authentische Vertellwies loovt, ofschoonst dat Bild vun de Slacht an den Mythos vun’n jugoslawischen Wedderstand fielen de. Wieter weer anmarkt, dat de Tosamenhang vun den goot besetten Film ünner de bannigen Körten för den utlännschen Markt to lieden harr.","sentiment":"nds","name":"Low Saxon","natural":"Plattdüütsch"},{"value":"De Film weer 1970 för den Oscar in de Kategorie Best frömdsprakig Film vörslahn, hett aver nich wunnen.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Herbstrock weer en 2003 grünnd öösterrieksch Popband de ut Anna Müller (Gesang, Gitarr), Paul Wallner (Gitarr), Mathias „Duff“ Dajeff (E-Bass) un Sebastian Vogt (Slaagtüüch) bestunn. An'n 20. April 2012 hett de Band up ehre Websteed un up ehre Facebook-Siet bekannt geven, dat se sik uplööst hett.","sentiment":"nds","name":"Low Saxon","natural":"Plattdüütsch"},{"value":"Anders Lange (* 5. September 1904 in Aker, Akershus; † 18. Oktober 1974) weer en norweegschen Politiker vun’t rechte bit rechtsextreme Spektrum. He weer de Naamsgever un Grünner vun de Partei Anders Langes Parti, de later in Fremskrittspartiet ümnöömt weer. Bit to sien Dood weer he ok de eerste Vörsitter vun disse Partei.","sentiment":"nds","name":"Low Saxon","natural":"Plattdüütsch"},{"value":"Vun 1929 an weer Lange Sekretär vun’t Fedrelandslaget, dat 1936 Hitler un Mussolini för den Fredensnobelpries vörslahn harr. Man, as dat Land wiel den tweeten Weltkrieg vun de Düütschen besett weer, is he mehrmols wegen illegale Saken in Haft nahmen worrn. Na’n Krieg weer he eerst Lüttbuer un is 1947 denn Sekretär vun’n norweegschen Kennelclub worrn. Later hett he de Hundeavisen („Hunnenblatt“), dat sik later in en politisch Blatt mit en bannig antikommunistische Instellen wannelt hett. Lange hett aktiv dat Apartheidregime in Süüdafrika ünnerstütt un weer bekannt för sien rassistischen Spröök.","sentiment":"nds","name":"Low Saxon","natural":"Plattdüütsch"},{"value":"* Michael Moynihan/Didrik Söderlind: Lords of Chaos: Satanischer Metal: Der blutige Aufstieg aus dem Untergrund, Index Verlag, 2005 ,ISBN 3936878005 (ü.a. Sieten 209-212)","sentiment":"nds","name":"Low Saxon","natural":"Plattdüütsch"},{"value":"Violet Farebrother (* 22. August 1888 in Grimsby, Lincolnshire; † 27. September 1969 in Eastbourne, Sussex) weer en engelsch Filmschauspelerin. Se hett van 1911 bit 1965 in 25 Films mitspeelt, dorünner dree Films ünner de Regie vun Alfred Hitchcock.","sentiment":"nds","name":"Low Saxon","natural":"Plattdüütsch"},{"value":"De Flagg vun Mosambik foot up en olt Flagg vun de Freeheitsbewegen FRELIMO (Frente de Libertação de Moçambique). De wedderum is vun de Farven vun de Südafrikaansch Freeheitsbewegen ANC inspireert wurrn. De Farven hemm dorbi folgen Bedüüden: De Flagg wurr an' 1. Mai 1983 offiziell inführt un hett dorbi de Vörgängerversion aflööst, de de glieker Farven un ähnliche Symbole bruuken dee un 1975 inführt wurr. De faken mit swaart un/oder witt kombineert Farven root-geel-gröön sünd de panafrikaansch Farben, de up völ afrikaansch Flaggen to finnen sünd.","sentiment":"nds","name":"Low Saxon","natural":"Plattdüütsch"},{"value":"Wiels de kolonial Tiet wurr in dat dormalig Portugeesch-Ostafrika de Flagg vun Portugal bruukt. 1967 geev dat en Vörslag för de Kolonien to de Flagg vun Portugal dat jewielige Wappen vun de Kolonie antofügen. Wiels de Vörbereitungen to de Unafhängigkeit wurr de FRELIMO-Flagg neben de portugeesch Flagg sett. Mit dat Entlaaten in de Unafhängigkeit wurr en nee Flagg annommen. 1982 hett man dat Wappen vun Mosambik ännert, wiel aber 1983 all en nee Flagg inführt wurr, is de Wohrschienlichkeit groot, dat de Flagg bit dorhen nich ännert wurr. In' April 1983 führ man weer de FRELIMO-Flagg in, de in dat Dreeeck en vereenfackte Form vun dat Staatswappen, as dat ok all in de Flagg vun 1975 to finnen weer, up en Steern dragen dee. Kört dornah hett man dat Emblem noch eenfacker wieder to de hüüdig Version ännert.","sentiment":"nds","name":"Low Saxon","natural":"Plattdüütsch"},{"value":"* Whitney Smith, Ottfried Neubecker: Die Zeichen der Menschen und Völker. Unsere Welt in Fahnen und Flaggen. Reich Verlag, Luzern 1975, ISBN 3-7243-0115-4.","sentiment":"nds","name":"Low Saxon","natural":"Plattdüütsch"},{"value":"* Flagge Mosambiks up FOTW (engelsch)","sentiment":"nds","name":"Low Saxon","natural":"Plattdüütsch"},{"value":"Lüneburg betekent Familien:","sentiment":"nds","name":"Low Saxon","natural":"Plattdüütsch"},{"value":"Rabat is de Hööftstadt van dat Land Marokko. Se hett 577.827 Inwahner (Stand 2014) up en Rebeet van 118 km². Se is ok Seet van de Regeeren un de Residenz van den König. Rabat is neben Fès, Meknès un Marrakesch een van de veer Königsstädte van Marokko. De Naam geiht up en islaamsch Grenzfestung (Ribat) torüch, de van Zanata-Berber in dat 10. Johrhunnert upricht wurr. In dat 12. Johrhunnert wurr dat to en befestigt Stadt utwiet.","sentiment":"nds","name":"Low Saxon","natural":"Plattdüütsch"},{"value":"Kammler is de Familiennaam von","sentiment":"nds","name":"Low Saxon","natural":"Plattdüütsch"},{"value":"Arend Wiegmann is de Naam von <onlyinclude>* Arend Friedrich August Wiegmann (1802–1841), düütschen Zooloog, * Arend Joachim Friedrich Wiegmann (1770–1853), düütschen Aftheker, Botaniker un Agrarwetenschopper</onlyinclude>.","sentiment":"nds","name":"Low Saxon","natural":"Plattdüütsch"},{"value":"Bräckfelle (hoochdüütsch Breckerfeld) is ene lütte Stadt in'n rieken süden Deel vun't Ruhrrebeet. Se is in't Märkisch Suerland. Bräckfelle is Liddmaat vun de Niege Hanse. De Stadt weer an't End vun de Kleinbahn Haspe-Voerde-Breckerfeld. Breckerfeld is de südelkste Stadt vun't gröttste Ballungsrebeet in Düütschland. De Stadt hett 9369 Inwahner up en Flach von 59 km².","sentiment":"nds","name":"Low Saxon","natural":"Plattdüütsch"},{"value":"Sirius, annere Nomen sünd Hundssteern, Aschere oder Canicula. In de Nacht is he de hellste Steern an’n Heben. Bavenhen is he de Hööftsteern vun dat Steernbild Groot Hund.","sentiment":"nds","name":"Low Saxon","natural":"Plattdüütsch"},{"value":"In lang verleden Tieden wurr de Grote Hund as Bild vun den ooltägyptisch Gott Anubis ansehn. Sirius is de südlichst Steern vun dat Winter-Sösseck. Een weet nich genau, wat de Noom Sirius bedüden deit. Kann angahn, de kümmt vun den ooltägyptisch Gott Osiris, vun de grieksche Sirene oder ok vun dat grieksche Woort seireios, dat is de, de verbrennen deit. Ünner Umstännen hett dat mit de Hundsdaag in’n Summer wat to kriegen. In düsse Tiet steiht de Sirius dune bi de Sünn. Düsse Dage sünd besunners heet. Fröher hefft de Minschen glöövt, dat Sirius un de Sünn in düsse Tiet tohopen warkt. Vun jede Gegend up de Eer, wo Minschen wohnt, kannst du Sirius ankieken. He is bloß 8,6 Lichtjohren vun de Eer weg. Dormit is he een vun de Steerns dune bi de Eer. He röögt sik dorüm süms 1,3 Bagensekunnen in dat Johr. Dat is tämlich veel. Sirius maakt een Deel ut vun den Ursa-Major-Stroom, wat bedüden deit, dat he sik üm un bi just so gau as de Delen vun dat Steernbild Groote Boor/Groot Wagen vun’n Pleck röögt. Sirius is en Hööftregensteern vun den Spektraaltyp A0 oder A1. De Klass vun sien Lüchtkraft is Vm. Vergleken mit use Sünn hett he 2,4 mal so grote Masse. Sien Dörmeter is 1,8 mal so groot un sien Lüchtkraft 26 mal so groot. De Temperatuur up sien Huut is 10.000 K. Dorüm is he ok so heet.","sentiment":"nds","name":"Low Saxon","natural":"Plattdüütsch"},{"value":"In allerhand Kulturen hefft de Minschen sik wat Besunners ünner Sirius vörstellt. In dat ole Ägypten hefft se em anbeedt. Dorbi hefft se sienen Namen Sopdet, up grieksch Sothis anropen. Vele Tempels in dat ole Ägypten sünd so boot wurrn, dat sien Licht up den binnersten Altar schienen konn. Dor weer dat ok so, dat de Floot vun den Nil just to de Tiet anfüng, wenn de ’s morgens wedder to sehn weer. Ut düssen Grund dö de Steern dormols baben de Maten veel bedüden. In de Tiet weer dat ganz begäng, vun dat Sothisjahr to snacken. In´t Middelöller hefft de Lüe glöövt, dat Sothis de Dulleree veroorsaken dö. In de laten 1990er Jahren hefft sik Maten vun de Sunnentempler ehre Sekte alltohopen ümbröcht, weil se globen döen, se weeren up’n Sirius nee baren. Up Biller ut’n Middelöller öber Lüe, de up’n Jakobsweg unnerwegens sünd, is faken een Hund to sehn. De steiht för den Sirius (Hundssteern). De Jakobsweg warrt ok Steernweg nömmt. Dat kümmt dor vun, dat de Pilgers up jem ehren Weg noh Santiago de Compostela achter den Sirius ranlopen sünd.","sentiment":"nds","name":"Low Saxon","natural":"Plattdüütsch"},{"value":"Lee County is en Kreis (County) in’n US-Bundsstaat Arkansas. He hett 10.424 Inwahners (Stand Zensus 2010) op en Rebeet vun 1.559 km². De Sitt vun de Verwalten is in Marianna.","sentiment":"nds","name":"Low Saxon","natural":"Plattdüütsch"},{"value":"De Kreis is an’n 17. April 1873 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 12.580 Inwahners bi’n Zensus vun 2000 harrn 4.148 Minschen Arbeit. Dat Inkamen je Kopp vun de hele Inwahnertall weer 10.983 US-Dollar. 4.455 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 577 Minschen maakt. 25,68 % vun de Inwahners leven 2000 ünner de Inkamensgrenz to de Armoot. 3,76 % hebbt 2000 tohuus ’n annere Spraak as Engelsch snackt un 0,35 % vun de Inwahners sünd buten de USA boren worrn. Vun de Vöröllern her sünd 41,41 % vun de Minschen Witte, 57,24 % Swarte, 0,27 % stammt ut Asien un 0,16 % sünd Nakamen vun Indianers. 0,52 % hebbt sik sülven to noch annere Gruppen torekent. 0,40 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 2,19 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"* [http://quickfacts.census.gov/qfd/states/05/05077.html U.S. Census Bureau] (engelsch)","sentiment":"nds","name":"Low Saxon","natural":"Plattdüütsch"},{"value":"Forsyth County is en Kreis (County) in’n US-Bundsstaat Noord-Carolina. He hett 350.670 Inwahners (Stand Zensus 2010) op en Rebeet vun 1.062 km². De Sitt vun de Verwalten is in Winston.","sentiment":"nds","name":"Low Saxon","natural":"Plattdüütsch"},{"value":"De Kreis is 1849 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 306.067 Inwahners bi’n Zensus vun 2000 harrn 158.215 Minschen Arbeit. Dat Inkamen je Kopp vun de hele Inwahnertall weer 23.023 US-Dollar. 167.333 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 58.524 Minschen maakt. 10,68 % vun de Inwahners leven 2000 ünner de Inkamensgrenz to de Armoot. 9,17 % hebbt 2000 tohuus ’n annere Spraak as Engelsch snackt un 6,48 % vun de Inwahners sünd buten de USA boren worrn. Vun de Vöröllern her sünd 68,47 % vun de Minschen Witte, 25,61 % Swarte, 1,04 % stammt ut Asien un 0,03 % vun de Eilannen in’n Pazifik. 0,30 % sünd Nakamen vun Indianers. 3,25 % hebbt sik sülven to noch annere Gruppen torekent. 1,30 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 6,40 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"Columbia County is en Kreis (County) in’n US-Bundsstaat Oregon. He hett 49.351 Inwahners (Stand Zensus 2010) op en Rebeet vun 1.702 km². De Sitt vun de Verwalten is in Saint Helens.","sentiment":"nds","name":"Low Saxon","natural":"Plattdüütsch"},{"value":"De Kreis is 1854 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 43.560 Inwahners bi’n Zensus vun 2000 harrn 21.419 Minschen Arbeit. Dat Inkamen je Kopp vun de hele Inwahnertall weer 20.078 US-Dollar. 24.576 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 4.024 Minschen maakt. 8,98 % vun de Inwahners leven 2000 ünner de Inkamensgrenz to de Armoot. 3,86 % hebbt 2000 tohuus ’n annere Spraak as Engelsch snackt un 1,79 % vun de Inwahners sünd buten de USA boren worrn. Vun de Vöröllern her sünd 94,42 % vun de Minschen Witte, 0,24 % Swarte, 0,59 % stammt ut Asien un 0,10 % vun de Eilannen in’n Pazifik. 1,33 % sünd Nakamen vun Indianers. 0,79 % hebbt sik sülven to noch annere Gruppen torekent. 2,53 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 2,51 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"Kommun Lund doot twee Gemenen in Skandinavien heten","sentiment":"nds","name":"Low Saxon","natural":"Plattdüütsch"},{"value":"De '''26. Juli''' is de 207. Dag in’n Gregoriaanschen Klenner oder de 208. Dag wenn en Schaltjohr is.","sentiment":"nds","name":"Low Saxon","natural":"Plattdüütsch"},{"value":"* 1957: Dör dat Bundsbankgesett warrt de Düütsch Bundsbank inricht.","sentiment":"nds","name":"Low Saxon","natural":"Plattdüütsch"},{"value":"* 1971: Vun dat Kennedy Space Center ut flüggt Apollo 15 na’n Maand los.","sentiment":"nds","name":"Low Saxon","natural":"Plattdüütsch"},{"value":"Gertrud Meyen (* 16. April 1919 in Düörpm; † 2012 in Hamborg) weer en düütsch Schauspelerin un Synchroonsnackerin.","sentiment":"nds","name":"Low Saxon","natural":"Plattdüütsch"},{"value":"Gertrud Meyen geev 1939 in de Kummedie Wenn Männer verreisen hör Speelfilmdebüt. Dornah keemen Rullen in Produktschonen as Johannisfeuer (ünner Speelbaas Arthur Maria Rabenalt), de Kummedie Was wird hier gespielt? (neben Theo Lingen) un de Kriminalfilm ''Dr. Crippen an Bord'' (mit Rudolf Fernau in de Titelrull). 1943 kunn se as Hööftdorstellerin in de Film Ein schöner Tag ok hör Singtalent wiesen. Nah den Tweeten Weltkrieg harr se blots noch wenig Filmuptritte. Twee Mal stunn se aber in dat Johr 1952 noch för de DEFA vör de Kamera – ünner de Regie vun Speelbaas Martin Hellberg iin de Kriminalfilm  Geheimakten Solvay un ünner de Regie vun Slatan Dudow in dat Sellschapsdrama Frauenschicksale. Dornah hett se sück aber mehr hör Bühnenarbeit towennt un hörr af 1954 to dat Ensemble vun dat Düütsch Theater Chöttingen. Dorneben weer se aber ok mit völ Spood in de Synchronisatschoon tätig un hett hör Stimm u.a. Julie Adams (Creature from the Black Lagoon, dt.: Der Schrecken vom Amazonas), Dame Celia Johnson (A Kid for Two Farthings, dt.: Voller Wunder ist das Leben; The Captain’s Paradise, dt.: Der Schlüssel zum Paradies), Dorothy Malone (At Gunpoint, dt.: Der Finger am Abzug), Jeanne Moreau (Le dos au mur, dt.: Mit dem Rücken zur Wand) un Claire Trevor (The Mountain, dt.: Berg der Versuchung) leht Gertrud Meyen weer mit den Schauspeler Heinz Engelmann verheiraadt. De Eh is aber scheedt wurrn.","sentiment":"nds","name":"Low Saxon","natural":"Plattdüütsch"},{"value":"* Foto vun Gertrud Meyen","sentiment":"nds","name":"Low Saxon","natural":"Plattdüütsch"},{"value":"Merkur is de lüttste Planet vun uns Sünnsystem un togliek de Planet, de an’n dichsten bi de Sünn is. He warrt na sien Grött un sien cheemsch Tohopensetten to de terrestrischen oder eerdglieken Planeten tellt. De Sworversnellen liegt bi 3,7 m/s² He is vun de Eer ut blots swor to beobachten, vun wegen, dat he so dicht bi de Sünn steiht, ofschoonst he mehrfack in’t Johr en Winkelafstand vun ruchweg 20° na’n Oosten oder Westen vun ehr hett. Dat astronoomsche Teken för Merkur is ☿.","sentiment":"nds","name":"Low Saxon","natural":"Plattdüütsch"},{"value":"Merkur sütt för’n terrestrischen Planeten toeerst mol teemlich unintressant ut. Man, sien Opbo is bi’t naue Hinkieken teemlich sünnerlich: Vun buten maakt he en planetoloogsch-geoloogsch inaktiven Indruck as de Maand, wiel dat Binnere vun’n Merkur mehr so utsütt as dat vun de geoloogsch bannig dynaamschen Eer.","sentiment":"nds","name":"Low Saxon","natural":"Plattdüütsch"},{"value":"Merkur wiest keen Atmosphäär in’n „normalen“ Sinn op. De Merkuratmosphäär is neemlich dünner as dat beste Vakuum, dat in’t Labor maakt warrn kann. Se gifft dorüm de glieke fre’e Sicht as de Maandatmosphäär. De Waterstoff (22 %) un dat Helium (6 %) in de Atmosphäär sünd wohrschienlich ut den Sünnwind kamen. Suerstoff (42 %), Natrium (29 %) un Kalium (0,5 %) sünd dorgegen woll ut Material vun de Böverflach freesett worrn. De Prozentangaven sünd Afschätzen vun de Volumenandelen, de aver nich nau sünd. An’n Bodden liggt de Druck vun de Gashüll bi blots ruchweg 10 −15 Bar. Se hett en Gesamtmasse vun jüst mol 1000 kg Gasmolekülen kann de Merkur nich lang si sik hollen vun wegen de grote Hitt un de siete Gravitatschoon. Dorüm verflüchtigt sik Gas gau dör Fotoevaporatschoon in dat Weltall. Dat Rebeet vun de Atmopshäär, woneem dat glieke bi de Eer passeert, warrt Exosphäär nöömt. Dat is dat Rebeet, woneem Uttuusch mit den Ruum twüschen de Planeten stattfinnt. En fröhe Atmosphäär, de dör Utgasen vun dat Binnere vun’n Planeten entstahn is, hett de Merkur al lang nich mehr. Op de Böverflach sünd ok keen Sporen to finnen, dat op Merkur fröhe Erosion dör Wind oder Water stattfunnen hett. Vun wegen, dat en richtige Gashüll fehlt, de för en Utgliek vun de Böverflachtemperaturen sorgen künn, sünd de Ünnerscheden vun de Temperaturen bi Merkur bannig groot twüschen de Dag- un de Nachtsiet. Wiel na de Sünn hen Temperaturen bit to 467 °C vörkamt, geiht se op de Nachtsiet op bit to −183 °C rünner.","sentiment":"nds","name":"Low Saxon","natural":"Plattdüütsch"},{"value":"De Planet Merkur is op sien Ümloopbahn dicht bi de Sünn swor antostüern, vun wegen den Gefahr dör den dullen Sünnwind. Opstunns hebbt dorüm eerst twee Ruumsonden – Mariner 10 un MESSENGER – den Planeten besöcht un neger studeert. De Sond Mariner 10 is in de 1970er Johren dreemol an Merkur vörbiflagen, künn dorbi aver blots ruchweg 45 % vun de Böverflach karteeren. De Merkursond MESSENGER hett gliek bi ehrn eersten Vörbiflaag in’n Januar 2008 en poor vun de Rebeden fotografeert, de Mariner 10 nich mitkregen hett. De Afdecken güng dormit op 66 % hooch . Mit ehr tweet Swing-by-Manöver in’n Oktober 2008 is de Afdecken op 95 % stegen . De Böverflach is maandgliek: se is överseiht vun Inslagkraters un besteiht ut Steen, de ruug, löckerig un düster is un dat Sünnlicht blots to’n lütten Deel reflekteert. De sphäärsche Albedo bedriggt in’n Dörsnitt 0,06, d.h. dat de Böverflach blots 6 % vun’t infallen Licht wedder torüchstrahlt. Merkur is dormit sogor noch ’n beten düsterer as de Maand. De Strukturen, de op de Böverflach to sehn sünd, hebbt sik gegensietig stöört. Dorüm künnt de bedüdenen Begeevnissen op Merkur vun de Tiet her in en Reeg bröcht warrt, jüst so as bi’n Maand un bi’n Mars. Anteken vun Platentektonik gifft dat keen in de Rebeden, de aflicht worrn sünd. Dorför hett de MESSENGER-Sond aver vele Henwiesen op vulkaansche Aktivität funnen.","sentiment":"nds","name":"Low Saxon","natural":"Plattdüütsch"},{"value":"De Böverflach vun Merkur is över un över mit Kraters bedeckt. De Verdelen vun de Inslagkraters is evenmatiger as op’n Maand un den Mars. Dorut lett sik sluten, dat de Böverflach en gliematig Öller hett, dat teemlich hooch wesen mutt . En vun de Grünnen vör de hoge Dicht an Kraters is de bannig dünne Atmosphäär, de nich in de Laag is, indringen Lüttkörpers aftobremsen. De grote Tall vun Kraters op en Flach, wat as en Maat för dat Öller vun de Köst hernahmen warrt, düüt op en düchtig olle Böverflach hen, de sik mööglicherwies siet Billn un Verklamen vun’n Merkur vör ruchweg 4,5 bit 4 Milliarden Johren kuum mehr ännert hett. So as bi’n Maand wiest de Merkurkraters en Saak op, de tyypsch is för Strukturen, de dör’n Impakt (Inslag) tostannen kamen sünd, neemlich dat Material, dat rutsleudert worrn un wedder torüchfallen is un sik denn üm den Krater rüm as’n Bulten ansammelt hett. Mitünner is dat ok in Form vun radiale Strahlen passeert, jüst so as man ok de Strahlensystemen op’n Maand kennt. De spekenordigen Strahlen as ok de Middelkrater, worut se togang kaamt, sünd heller as dat ümgeven Material vun wegen dat sietere Öller. De eersten Beobachten vun de Strahlen op’n Merkur sünd mit de Radioteleskopen vun de Arecibo-Steernwacht un vun Goldstone maakt worrn, as ok mit Help vun dat Very Large Array (VLA) vun de natschonale Radiosteernwacht vun de USA. De eerste Krater, de bi’t Negerkamen vun Mariner 10 kennt worrn is, weer de 40 km brede aver düchtig helle Strahlenkrater Kuiper (rechts in’t Bild). De Krater hett sien Naam vun den nedderlännschen-US-amerikaanschen Maand- un Planetenforscher Gerard Kuiper kregen, de to de Mariner-10-Kru höört hett, man noch vör ehr Ankamen bi Merkur dood bleven is.In’n Noorden vun’n Äquater liggt Caloris Planitia. Dat is en bannig groot, kreisförmig aver teemlich siet Becken mit’n Dörmeter vun üm un bi 1550 km. Dat is dormit de gröttste bekannte Sturktur op’n Merkur. Wohrschienlich is dat vör ruchweg 3,8 Mrd. Johren vun en mehr as 100 km groten Impaktkörper tüügt worrn. De Inslag weer so dull, dat dör de seismischen Bülgen üm de Inslagsteed mehrere konzentrische Ringwallen opsmeten worrn sünd, un ut dat Binnere vun’n Planeten Lava utströömt is. De vulkaanschen Struturen, de vun MESSENGER nee opdeckt worrn sünd, leegt sünners in’t Ümfeld dorvun un ok in’t Becken sülvst . Dat Binnere vun’t Becken lett, as wenn dat vun dat Magma utfüllt worrn is, so as dat bi de Marebeckens op’n Maand ok is. De Bodden vun’t Becken is prägt vun konzentrische Rillen, de utseht as’n Teelschiev un vun de Grött her vergliekbor sünd mit dat Multiringsystem op’n Maand, woneem dat Mare Orientale in de Mitt liggt. Dat siete Caloris-Becken warrt vun de Caloris Montes afgrenzt, unregelmatige Kedenbargen, de jemehr Tippen bit üm un bi 1 km hooch reckt.","sentiment":"nds","name":"Low Saxon","natural":"Plattdüütsch"},{"value":"Dat gifft noch wietere flache Deepevenen, de utseht as de Maria (Mtl. vun lat. mare „Meer“, „De See“) vun’n Maand. Op’n Maand warrt ünner den Begreep de gladden, düsteren Basaltflachen tosamenfaat, de in vele Kraters un Becken to finnen sünd. Se sünd tostannen kamen, as Lava ut Boddenspleten opstegen un denn verklaamt is. Op’n Merkur sünd disse gladden Evenen aver nich so düster as de Maandmaria. Ünner’n Streek schient se lütter to wesen un dat gifft dorvun ok weniger. Se leegt bi Merkur all op de Noordhalfkugel in’t Rebeet üm dat Caloris-Becken. Se warrt hier ünner den Begreep Planitia (lat. för „Deepeven“) tosamenfaat. Dat sik de Planitiae op Merkur nich dör en düstere Klöör vun de Ümgegend aftekent, as dat bi de Maria vun’n Maand is, warrt dormit verkloort, dat in de Lava weniger Iesen un Titan binnen is. Man, dat föhrt to de Fraag, woneem de hoge middlere Dicht herkummt, de mehr för en teemlich groten metallschen Karn snackt, de vör allen ut Iesen bestahn müss. Düstere Boddens sünd dör MESSENGER in’t Caloris-Becken blots as Füllen in lüttere Kraters funnen worrn. Ofschoonst dorför en vulkaanschen Oorsprung annahmen warrt, wiest de Meetdaten aver ok dor blots en lütten Andeel an Iesen, wat nich dat is, wat een bi disse Oort vun Steen vermoden de. Iesen kummt in de Böverflach vun’n Merkur blots mit bit to 6 % vör .","sentiment":"nds","name":"Low Saxon","natural":"Plattdüütsch"},{"value":"Dat gifft twee Formatschonen, de blots op de Merkurböverflach to finnen sünd. Dat eerste is en sünnerbor chaotisch utsehn Rebeet ut unregelmatige Bulten, de bit to 1 km hooch warrt un vun Dalen dörsneden warrt. Disse Struktur liggt nipp nau gegenöver vun’t Caloris-Becken. De Wetenschopllers glöövt, dat dat vun’t Fokusseeren vun de seismischen Energie bi’n groten Inslag kummt, de dat fröhere Relief vun dat Antipodenrebeet tonichten maakt hett. Dat Rebeet is ruchweg fiefmol so groot as Düütschland un dormit üm un bi gliek groot as dat Caloris-Becken. Dat tweete sünd piele Anbargen un Stopen, de mehrere hunnert Kilometer lang sünd un bit to 2 km hooch. Se wiest op Merkur den gröttsten Ünnerscheed vun de Hööch op. In de Astrogeologie warrt se as Rupes (lat. för „Anbarg“, „Pielwand“). Se sünd sütje wunnen un teht sik dweer dör Evenen un Kraters. Bi disse Strukturen hannelt sik dat üm Överschuven vun de Köst. Kraterdelen sünd ok na de Siet gegenenanner schaven, wat op en horizontale Bewegen hendüüt. Dat warrt annahmen, dat disse Överschuven tostannen kamen sünd, as de hele Planet to Anfang tosamenschrumpelt is.De in de Planetengeologie bekannte US-amerikaansche Geoloog Robert G. Strom hett afschätzt, dat de Merkurböverflach üm ruchweg 100.000 km 2 lütter worrn is. Dat is gliekbedüden mit en Afnehmen vun’n Radius üm 2 km. Dat hangt tosamen mit dat Afköhlen vun’n Planeten na sien Entstahn, as he noch bannig hitt weer. Jüst as bi de Eer un bi’n Maand, so warrt ok bi’n Merkur annahmen, dat he dör de velen Asteroideninslääg düchtig ophitt worrn is. Disse Afsnitt vun de Entwickeln güng bit vör ruchweg 3,8 Milliarden Johren un is mit dat „Grote Bombadeeren“ to Enn’ gahn, so dat de Köst afköhlen un verklamen künn. Eenige vun de lappten Anbargen sünd bi’t Afklingen vun’t Bombadeeren wedder deelwies tonichten maakt worrn – se sünd also öller as de Kraters, de jem dörbreken doot. De Tiet vun dit Schrumpeln warrt na den Grad vun de Weltruum-Erosion dör vele lüttere Inslääg dorna op ruchweg 4 Milliarden Johren annahmen, also wiel de Tiet, as de mareglieken Evenen tostannen kamen sünd. En annern Ansatz geiht dorvun ut, dat disse tektonischen Aktivitäten bi’t Tosammentrecken op de Tiedenkraft vun de Sünn torüchgaht. Dör ehr Inwirken is de Egenrotatschoon vun Merkur vun en högere, nich bunnen Snelligkeit op de hüütige Rotatschoonsperiood rünnerbremst worrn. Dorför snackt ok, dat sik disse Strukturen, so as ok en Reeg vun Bargrüchen un Rinnen, mehr in meridionale Richt as in Oost-West-Richt teht. Na’t Fasterwarrn vun de Böverflach sünd lütte Reten tostannen kamen, de sik mit annere Strukturen as Kraters oder siete Deepevenen överlagert hebbt. Dat is’n kloren Henwies dorop, dat de Reten jünger wesen mööt as de annern Strukturen. De Vulkanismus op Merkur hett also ophöört, as sik de Kompresschoon vun de Hüll instellt hett, so dat de Utgäng vun de Lava togahn sünd. Mangeiht dorvun ut dat dat in de Tiet twüschen 700 bit 800 Mio. Johren vun de Merkurhistorie passeert is. Dorna geev dat blots noch enkelte Inslääg vun Kometen un Asteroiden. En wietere Sünnerheit in’n Vergliek to’n Maand sünd de so nöömten Twüschenkraterevenen op Merkur. De Maandböverflach is ok mit gröttere Kraters teemlich sättigt. Dorgegen gifft dat op Merkur twüschen de groten Kraters ok teemlich gladde Evenen mit Hoochlandcharakter, de blots en poor Kraters mit Dörmeters ünner 20 km opwiest. Op Merkur is dat de fakenste Tyyp vun Böverflach. Eenige Forschers glöövt, dat dat de oorsprüngliche un eenigermaten unverännerte Böverflach vun’n Merkur is, wiel annere dorvun utgaht, dat dat to Anfang vun’n Merkur en grootrüümigen Vulkanismus geven hett, de dat hele Rebeet wedder even maakt hett. Dat gifft Anteken dorför, dat sik in disse Evenen noch de Resten vun gröttere un ok vele dubbelte Ringwallen afteken doot.","sentiment":"nds","name":"Low Saxon","natural":"Plattdüütsch"},{"value":"Ut Radarünnersöken hett sik wiest, dat dat in de Poolrebeden angahn künn, dat dor in lütte Megnden Wateries to finnen wesen künn. Vun wegen dat de Rotatschoonsass vun Merkur mit 0,01° so goot as pielliek to de Bahneven steiht, leegt eenige Kraterbinnenflachen in de Neeg vun de Polen jümmer in’n Schadden. Dat künn wesen, dat in dissen Rebeden vun duersome Nacht de Temperaturen duerhaft üm -160 °C leegt. Ünner disse Bedingen künn Ies, dat dör inslahn Kometen mitbröcht worrn is, konserveert warrn. De starken Radar-Reflekschonen künnen aver jüst so ok dör Metallsulfiden oder dör de in de Atmosphäär nawiesten Alkalimetallen oder annere Materialen torüchgahn. Spekulatschonen vun disse Oort hett dat ok al vun wegen spektrale Sporen vun Waterstoff in de Kraters dicht bi’n Süüdpool vun’n Maand geven. As dor denn de Maandsond Lunar Prospector mit Afsicht to’n Opslahn bröcht worrn is, künn in de opkrüselte Wulk aver keen Wateries nawiest warrn.","sentiment":"nds","name":"Low Saxon","natural":"Plattdüütsch"},{"value":"De Radiobülgen, de vun’t Goldstone-Radioteleskop vun’t NASA Deep Space Network utstrahlt worrn sünd, harrn en Leistung vun 450 kW bi en Frequen vun 8,51 GHz. De Radiobülen, de vun’t VLA op 26 Antennen wedder optekent worrn sünd hebbt op’n Schirm helle Punkten opduken laten, de op depolariseerte Reflekschonen vun Bülgen vun’n Noordpool sluten laten hebbt. Mit dat Radioteleskoop vun Arecibo weer en Studie in’t S-Band (2,4 GHz) mit en Leistung vun 420 kW maakt. Dormit künn en Kort vun de Böverflach maakt warrn, de en Oplösen vun 15 km hett. Dorbi sünd nich blots de al bekannten Steden mit de starken Reflekschonen un hogen Depolarisatschonen nawiest worrn, man tosamen twintig Steden an beide Polen. De Ansicht, dat sik op de Böverflach Ies befinnen künn, lett teemlich unwohrschienlich, wenn man sik överleggt, dat dor an’n Dag 430 °C un in de Nacht −180 °C herrschen doot. Man, dat Radarbild, dat een bi Ies vermoden de, passt goot to de hogen Helligkeiten in de beobachten Radarbiller un to de Depolarisatschonen vun de reflekteerten Bülgen. Op de annern Siet wiest de Silikatsteen, dat den gröttsten Deel vun de Böverflach utmaakt, en Verhollen, dat vun dat Ies düchtig ünnerscheedlich is.Annere Ünnersöken, de disse Mööglichkeit ünnerstütten doot, wiest, dat de Rebeden mit disse starken Reflekschonen meist kreisförmig sünd un dat sik dat dorüm üm deepe Kraters hanneln künn. De Kraters müssen dorto aver so deep wesen, dat Reflekschonen utslaten warrn müssen. An’n Süüdpool vun Merkur sütt dat ut, as deck sik de Zoon mit hoge Reflekschoon mit den Krater Chao Mang-Fu. Ok de lütteren Rebeden wiest Kraters op, de in de Twüschentiet al kennt worrn sünd. An’n Noordpool is dat ’n beten sworer, vun wegen dat sik de Radarbiller nich mit de vun de Sond Mariner 10 to’n Decken bringen laat. Dat ist dorüm nich unwohrschienlich, dat dat ok Rebeden mit hoge Reflekschonen gifft, de nix mit Kraters to doon hebbt. De Radarreflekschonen, de vun dat hypotheetsche Ies op Merkur tüügt warrt, sünd lütter as de Reflekschonen, de vun rein Ies utgahn weern. Dat kann villicht an den Stoff liggen, de deelwies de Böverflach vun den Krater överdeckt.","sentiment":"nds","name":"Low Saxon","natural":"Plattdüütsch"},{"value":"Dat dat Kraters gifft, de duersom Schadden tüügt, is keen sünnere Egenschop vun’n Merkur. So wat hett man ok op de Süüdhalfkugel vun’n Mannd al funnen, woneem de gröttste Krater vun’t Sünnsystem liggt, dat Süüdpool-Aitken-Becken. Dat hett en Dörmeter vun ruchweg 2500 km un reckt vun’n Süüdpool vun’n Maand bit na’n Krater Aitken. Sien Deep is dorbi üm un bi 13 km. Mit de tiet is dat vun vele annere Kraters överprägt worrn un hett keen utprägten Rand. In de Kraters dicht an’n Pool künn sik villicht Ies finnen laten. Dat Ies op’n Maand kummt vun buten jüst so as dat op’n Merkur. Bi’n Maand glöövt de Forschers, dat dat Ies vun Kometen afstammt, wiel dat Ies op Merkur woll ehr vun Meteoriten kummt. Dat Ies künn dor mööglicherwies al siet eenige Millionen Johren lagern. En annere Ansicht, de bit hüüt noch nich nawiest warrn künn, seggt, dat Water in grote Mengde ut dat Binnere vun’n Merkur utströömt. Wat dat so en Mechanismus gifft, de den Verlust vun Water an de Böverflach to Folg harr, is noch nich ünnersöcht worrn, jüst so wenig as de Fotodissoziatschoon oder de Erosion, de dör den Sünnwind oder Mikrometeoriten maakt waart. Dat Verhollen vun Ies op annere Himmelskörpers is aver teemlich unseker. Vör allen de hgen Temperaturen an de Böverflach vun Merkur un de starke Sünninstrahlen laat annehmen, dat dat Ies smölt un sik dennin den Weltruum verflüchtigt. Dat Vörkamen vun Ies in de högeren Breden künn aver dordör verklort warrn, dat op Kraterflanken, de nienich Sünnlicht afkriegt, de Temepraturen op -171 °C fallt un in de polaren Deepevenen nienich över -106 °C stiegt. Man, opstunns is dat Ies op Merku noch jümmer nich vullstännig nawiest. Dat blifft eerstmol en Vermoden, de op de beschreven Beobachten vun de Radar-Reflektschonen baseert un op den Ümstand, dat sik disse Rebeden mit de Kraters an’n Pool deckt. Man, dat dröff nich vergeten warrn, dat disse Reflekschonen ok dör annere Stoffen utlöst wesen künnt.","sentiment":"nds","name":"Low Saxon","natural":"Plattdüütsch"},{"value":"Merkur is as de Eer, de Venus un de Mars en eerdglieken Planet. He is de lüttste vun all Planeten in’t Sünnsystem. Mit 4.878 km is sien Dörmeter blots üm un bi 40 % vun den Eerddörmeter, womit he sogor noch lütter is as de Jupitermaand Ganymed un de Saturnmaand Titan. Man, dorför hett he mehr as de dubbelte Masse as disse beiden düchtig iesrieken Maanden. As dat utsütt, warrt dat Binnere vun Merkur vun en groten Iesen-Nickel-Karn bestimmt, de en Andeel vun 65 % Iesen opwiest un ruchweg 70 % vun de hele Masse as ok dree Veerdel vun den Planetendörmeter innimmt. Mit en Dörmeter vun 3.600 km is de Merkur-Karn also grötter as de Maand un veroorsaakt dormit de hoge middlere Dicht vun den Planeten vun 5,427 g/cm 3 . De middlere Dicht vun Merkur as alleen vun sien cheemsch Tosamensetten her sogar noch grötter as bi de Eer, as de Eer den Merkur dorbi blots dör de tosätzliche Kompresschoon vun wegen sien Sowrkraft överdrapen deit. In Proportschoon fallt de Mantel bi Merkur teemlich lütt ut. He hett blots en Andeel vun ruchweg 30 %, wiel bi Eer 62 % op den Mantel fallt. Bi Merkur is de Mantel wohrschienlich üm un bi 600 km dick un warrt vun en blots eenige 10 km dünne Köst ümgeven. De buteren Schalen bestaht – as bi de Eer – mit grote Wohrschienlichkeit ok ut Silikaten, wobi de Böverflach to’n gröttsten Deel ut Feldspat un Mineralen ut de Pyroxengrupp bestahn schüll. De Köststenen sünd dormit teemlich gliek as de Basalt op de Eer.","sentiment":"nds","name":"Low Saxon","natural":"Plattdüütsch"},{"value":"De Andeel vun Iesen in Proportschoon to de annern Elementen is bi Merkur grötter as bi all de annern groten Objekten in’t Sünnsystem. Üm dat to verkloren gifft dat verschedene Annahmen, de all dorvun utgaht, dat de Planet toeerst en utglekeneren Schalenopbo un en dickeren metallarmen Mantel harr: Een Theorie geiht dorvun ut, dat Merkur anfangs en Metall-Silikat-Proportschoon harr as de Chondriten, wat de Klass vun Meteoriten is, de an wietsten verbreedt is in’t Sünnsystem. Dorna müss sien Utgangsmasse ruchweg dat 2,5-fache vun sien hüütige Masse wesen hebben. In de Fröhtiet vun’t Sünnsystem, vör üm un bi 4,5 Milliarden Johren,l so warrt annahmen, is Merkur denn aver vun en bannig groten Asteroiden drapen worrn, de ruchweg en Sösstel vun disse Masse hatt hebben mutt. Bi en Opslag vun disse Grött müss de gröttste Deel vun de Planetenköst un den Mantel wegreten worrn wesen, so dat vör allen de metallrieke Karn torüch bleven is. Jüst so en Verkloren warrt ok för’t Entstahn vun de Maand vun de Eer in’n Rahmen vun de Kollisionstheorie vörslahn. Bi Merkur blifft aver unklor, worüm blots en so lütten Deel vun dat wegsprengte Material wedder op Merkur torüch fallen is. Na Reeknersimulatschonen ut dat Johr 2006 warrt dat mit de Wirken vun’n Sünnwind verklort, de vele vun de Deelken mit sik reten un „wegweiht“ hett. Vun de Partikels un Meteoriten, de nich in de Sünn fallen sünd, sünd dorna also de meisten in den interstellaren Ruum verswunnen. Blots een bit twee Prozent sünd op de Venus fallen und ruchweg 0,2 % op de Eer En annere Theorie sleiht vör, dat Merkur teemlich fröh in de Entwickeln vun’t Sünnsystem tostannen kamen is, neemlich noch vördem de Energieafstrahlen vun de junge Sünn bestännig worrn is. Ok disse Theorie nimmt an, dat de binnerste Planet to Anfang ein dubbelt so grote Masse hett hatt. As de Protosteern denn anfüng, sik tosamentorecken, künnen op Merkur Temperaturen twüschen 2.500 un 3.500 K herrscht hebben, villicht sogor bit 10.000 K. En Deel vun de Materie weer bi de Temperaturen slicht verdampt un harr en Atmosphäär billt, de in’n Loop vun de Tiet vun’n Sünnwind wegdreven worrn is.En drütte Theorie beschrifft den Vörgang meist gliek, geiht aver vun en anduern Erosion vun de buteren Schichten dör den Sünnwind ut.","sentiment":"nds","name":"Low Saxon","natural":"Plattdüütsch"},{"value":"Ofschoonst sik Merkur teemlich langsom üm sik Ass dreiht, wiest he en eenigermaten utprägte Magnetosphäär op. Ehr Volumen is ruchweg fief Prozent vun de Magnetosphäär vun de Eer. Dormit is Merkur de eenzige wietere Steenplanet, de en ümspannen Magnetfeld hett. An de Böverflach hett dat Magnetfeld en middlere Feldintensität vun üm un bi 450 nT. Dat is ungefähr een Prozent vun’t Eerdmagnetfeld op Hööh vun’n Seespegel. De Negen vun’t Dipolfeld gegen de Rotatschoonsass bedirggt ruchweg 7°, wo de Utrichten vun de Magnetpolen jüst so is as bi de Eer, also dat de magneetsche Noordpool vun Merkurin’n Ümkreis vun’n hermograafschen Süüdpool liggt. De Grenz vun de Magnetosphäär liggt in Richt na de Sünn in een Hööch vun blots 1.000 km. Deelken ut den Sünnwind, de veel Energie hebbt, künnt also ahn Problemen bit an de Böverflach kamen. Strahlengördels gifft dat üm Merkur nich . Dat künn goot wesen, dat dat Dipoolfeld vun Merkur as bi de Eer dör den Dynamo-Effekt vun zirkuleeren Smölt in’n Metallkarn utlöst warrn. Sien Feldstärk müss denn aver dörtigmol starker wesen, as de Sond Mariner 10 dat meten hett. Na en Modell vun Ulrich Christensen vun’t Max-Planck-Institut för Sünnsystemforschen in Katlenborg-Lindau warrt grote Delen vun’t Feld dör elektrisch ledden un bestännige Schichten vun’n buteren fletigen Karn stark dämpt. An de Böverflach blifft blots noch en teemlich swack Feld över. An sik schüll de Merkur vun wegen sien lütte Grött – jüst so as de al verklaamte Mars – siet sien Entstahn lang al to dull afköhlt wesen, as dat in sien Karn dat Iesen oder de Iesen-Nickel-Mischen noch fletig wesen künn. Ut den Grund gifft dat de Hypothees, de dat Magnetfeld as’n Rest vun en fröheren Dynamo-Effekt verklort, de in de twüschentiet verlöscht is. In den Fall weer dat Feld dat Produkt vun verklaamte Ferromagnetiten. Dat kann aver ok angahn, dat sik to’n Bispeel dör Mischen mit Swevel en eutektische Legeeren mit en sieten Smöltpunkt billt hett. Dör en sünner’t Utweertverfohren künn en Grupp vun US-amerikaansche un russ’sche Planetenforscher üm Jean-Luc Margot vun de Cornell-Universität bit 2007 mit Help vun Radarbülgen de Rotatschoon vun Merkur vun de Eer ut nauer ünnersöken. Se hebbt’n utprägt Schwanken faststellt, de mit en Grött vun 0,03 % düütlichdorför snackt, dat dat Binnere deelwies opsmölt is .","sentiment":"nds","name":"Low Saxon","natural":"Plattdüütsch"},{"value":"Na de allgemeene Theorie, woans dat Sünnsystem tostannen kamen is, is Merkur jüst as all annern Planeten ut en langsom Tosamenballen vun Planetesimalen entstahn, de sik to jümmer gröttere Körpers tohopenfunnen hebbt. In de letzten Phaas vun disse Akkretschoon sünd de lütteren Körpers vun de grötteren „sluckt“ worrn vun wegen jemehr Gravitatschoon. Dordör hett sik in dat Rebeet vun de hüütigen Merkurbahn in en Tiet vun ruchweg 10 Millionen Johren de Planet billt, de an’n dichsten an de Sünn steiht. Mit dat Ophitten vun den Protoplaneten dör den Verfall vun radioaktive Elementen un dör de Energie vun de velen groten un anduern Inslääg wiel de Akkretschoon vun de lütten Brockens füng de hermoloogsche (analoog to geoloosch) Entwickeln an. De Merkur weer bit to de Gloot ophitt un hett sik dör sien binnere Gravitatschoon cheemsch differenzeert in en Karn, en Mantel un en Köst. Mit Nalaten vun dat duersome Bombardement mit lütte Brockens künn de ne’e Planet nu anfangen aftoköhlen un de butere Schicht vun de Steenköst hett sik billt. Dorna sünd wohrschienlich all Kraters un annere Sporen vun de fröhe Akkretschoon överdeckt worrn. Dat kann mööglicherwies dör en Periood vun fröhen Vulkanismus passeert wesen. To disse Tiet schall to’n Bispeel de Twüschenkratereven tostannen kamen wesen as ok de överlappten Anbargen, de dör en Tosamentrecken vun’n Planeten bi’t Utköhlen verklort warrt. Eerst as dat Bombardement to Enn weer, hebbt sik dat Caloris-Becken un de anneren Landschopsformen in’t Relief as Anfang vun de drütten Phaas billt. De veerte Phaas warrt defineert mit dat Entstahn vun de wieten, mareglieken Evenen, de wohrschienlich dör en wietere Periood vun Vulkanismus kamen sünd. De föffte Phaas vun’t Gestalten vun de Böverflach, de siet ruchweg dree Millionen Johren jümmer noch anduert, is blots bestimmt dör dat Tonehmen vun Impaktkraters. In disse Tietduer sünd de Zentralkraters vun de Strahlensystemen tostannen kamen, as jemehr Helligkeit as’n Teken vun jemehr lütt Öller ansehn warrt. De Affolg vun de Vörgäng stimmt in’n Allgemenen teemlich goot mit de Historie vun de Maandböverflach övereen, wat vun wegen de verschedenen Öörd in’n Weltruum un de düchtig verschedenen Grött so nich afsluut to vermoden weer.","sentiment":"nds","name":"Low Saxon","natural":"Plattdüütsch"},{"value":"As de Planet, de an’n dichsten an de Sünn steiht, hett Merkur mit 87,969 Daag ok de körtste Ümlooptiet üm de Sünn. Vergleken mit de annern Planeten is de Bahn vun’n Merkur düchtig elliptisch. De Merkurbahn hett ünner de Planeten de gröttste numeersche Exzentrizität vun 0,2056. Sien Perihel (Punkt an neegsten to de Sünn) bi 0,307 AE un sien Aphel (de wietste Punkt vun de Sünn) liggt bi 0,467 AE. De Grote Halfass liggt dorna bi 0,3871. Ok de Bahnnegen gegen de Ekliptik is mit ruchweg 7,00° grötter as bi de annern Planeten. So hoge Weerten sünd tyypsch för Dwargplaneten as Pluto oder Eris","sentiment":"nds","name":"Low Saxon","natural":"Plattdüütsch"},{"value":"Dör dat Inwirken vun de Gravitatschoon vun de annern Planeten, man ok vun wegen den Influss vun en Aflenken vun de Sünn an’n gemeensomen Sworpunkt vun’t hele System, maakt de Grote Bahnass en langsome rechtlöpige Bewegen in de Bahneven. Streng nahmen dörlöpt de Merkur also keen Ellipsenbahn, man en Rosettenbahn. In de tweeten Hälft vun’t 19. Johrhunnert weern de Astronomen in de Laag, disse Ännern, vör allen vun’t Merkur-Perihel, nipp un nau to meten. Urbain Le Verrier, de to de Tiet dat Regeer vun de Pariseer Steernwacht harr, hett faststellt, dat de Präzesschoon (Dreihn) vun’t Perihel för den Merkur 5,74 Bagensekunnen in’t Johr bedriggt. Disse Weert künn aver nich vullstännig mit de klassischen Mechanik vun Isaac Newton verklort warrn. Na de newtonschen Himmelsmechanik is de Weert 0,43\" to groot. De dröff in hunnert Johren blots 532,08\" groot wesen. Blangen en Afplaten vun de Sünn, de dorför verantwoortlich wesen schüll is dorüm tosätzlich noch en Asteroidengördel twüschen Merkur un de Sünn vermoodt worrn oder ok’n wieteren Planet, de de Grund för disse Stören wesen schüll. Ofschoonst för dissen hypotheetschen Planeten sogor al’n Naam (Vulkan (Planet)|Vulkan) wählt weer, künn aver keen wieteren Planeten binnen de Merkurbahn funnen warrn. Dat Problem hett aver nich sünners intresseert, vun wegen dat en Planet binnen de Merkurbahn so dicht an de Sünn stahn müss, dat he liecht vun ehr överstrahlt warrn künn. Albert Einstein hett mit sien allgemenen Relativitätstheorie aver en Verkloren bröcht vun de lütten Ünnerscheden twüschen de Theorie un de Beobachten. De relativistisch utrekente Överschuss vun 43,03\" in’t Johrhunnert pass goot to de beobachten 43,11\". För en vullstännig Periheldreihn üm 360° bruukt Merkur üm un bi 225.000 Johren oder ruchweg 930.000 Ümlööp.","sentiment":"nds","name":"Low Saxon","natural":"Plattdüütsch"},{"value":"De Rotatschoon vun Merkur is rechtlöpig, geiht also in den glieken Dreihsinn as de Rotatschoon vun’t hele Sünnsystem. De Rotatschoonsass steiht ruchweg pielliek op de Bahneven. Dat as ok de Ümstand, dat Merkur keen richtige Atmosphäär opwiest geevt Utslag dorför, dat dat op Merkur keen Johrestieten gifft as op de Eer oder op’n Mars. Radarünnersöken hebbt 1965 wiest, dat de Planet nicht, as dat 1889 anfangs vun Giovanni Schiaparelli annahmen weer, en eenfache bunnene Rotatschoon hett. He harr denn jümmer mit de glieke Siet na de Sünn wiest, jüst so as bi den Maand un de Eer is. Man, bi Merkur is dat en Sünnerfall vun de broken bunnen Rotatschoon, de dorför sorgt, dat de Planet sik bi twee Ümlööp nipp un nau dreemol üm sien egene Ass dreiht. Sien sideersche Rotatschoonsperiood liggt bi 58,646 Daag, man vun wegen de 2:3-Koppeln an de gaue Ümloopbewegen mit glieken Dreihsinn is de Afstand vun twee Sünnenopgäng an een un de sülve Steed op Merkur mit 175,938 Daag jüst so groot as de Duer för twee Sünnümlööp. To’n Verkloren vun de Koppeln vun Rotatschoon un Ümloop warrt ünner Caloris Planitia (de „hitte Deepeven“) en Massenkonzentratschoon as de so nöömten Mascons vun de groten, meist kreisrunnen Maria vun’n Maand annahmen, an de de Tiedenkräft vun de Sünn de wohrschienlich inst gauere Egendreihbewegen vun Merkur op disse ungewöhnliche Bahnresonsanz rünnerbremst hebbt. In’t Perihelrebeet, wenn de Planet sien höchste Bahnsnelligkeit hett, is de Rotatschoonssnelligkeit so groot as bi’n bunnen Rostatschoon.","sentiment":"nds","name":"Low Saxon","natural":"Plattdüütsch"},{"value":"Konstantin Batygin un Gregory Laughlin vun de University of California in Santa Cruz, as ok unafhangig dorvun Jacques Laskar vun de Pariser Steernwachthebbt mit Help vun Reeknersimulatschonen faststellt, dat dat Binnere vun’t Sünnsystem op lange Sicht nich bestännig blieven mutt. De Bahn vun Merkur hett vun all Planeten de gröttste Exzentrizität un is vundaag al meist so exzentrisch as de Bahn vun den Dwargplanet Pluto. In de tokamen Tiet, villicht in een Milliarde Johren oder mehr, künn dat angahn, dat Merkur vun de Sworkraft vun’n Jupiter ut sien hüütige Ümloopbahn ruttogen warrt, dordör dat he de Exzentrizität vun de Merkurbahn langsom jümmer grötter maakt – solang bit de Planet in sien Aphel de Ümloopbahn vun de Venus krüüzt. Dat künn denn veer verschedene Aflööp geven: Merkur künn in de Sünn störten, ut at Sünnsystem rutsleudert warrn, mit de Venus tosamenstöten oder sogor mit de Eer. Man, de Wohrschienlichkeit, dat een vun disse Mööglichkeiten tostannen kummt, liegt blots bi ruchweg 1 %. Eher wannelt sik de Sünn vörher in een Roden Rees un bläht sik op.","sentiment":"nds","name":"Low Saxon","natural":"Plattdüütsch"},{"value":"Merkur hett keen natürlichen Maand. De Wetenschopplers hebbt ok nienich annahmen, dat Merkur een Maan dhebben künn. Man, siet Mitt vun de 1960er Johren gifft dat de Hypothees, dat Merkur sülvst mol en Maand wesen hebben künn, de inst vun de Venus utneiht is. De Grund för disse Annahm is de langsome Rotatschoon vun Merkur un de grote Exzentrizität vun sien Bahn as ok de Gestalt vun de Böverflach, de teemlich gliek utsütt as de vun’n Maand vun de Eer. Mit disse Hypothees künn man verkloren, worüm disse beiden Planeten as eenzige in’t Sünnsystem keen Maand opwiest.","sentiment":"nds","name":"Low Saxon","natural":"Plattdüütsch"},{"value":"Bekannt is Merkur tomindst al siet de Tiet vun de Sumerer in’t 3. Johrdusend v. Chr. De Greken hebbt em in de Antike twee Naams geven: Apollo, wenn he an’n Morgenhimmel to sehn weer, un Hermes, wenn he an’n Avendhimmel stünn. De greekschen Astronomen weern sik doröver klor, dat sik dat dorbi üm den sülven Himmelskörper hanneln de. Dat gifft Borns, de nich recht klor sünd, aver beseggt, dat Herakleides Pontikos mööglicherwies sogor al glöövt hett, dat de Merkur un de Venus üm de Sünn kreisen doot un nich üm de Eer. De Römers hebbt den Planet denn vun wegen sien gaue Bewegen an’n Himmel, na den flögelten Gödderbaden Merkur nöömt.","sentiment":"nds","name":"Low Saxon","natural":"Plattdüütsch"},{"value":"Na’t Utfinnen vun’t Feernrohr hett Giovanni Battista Zupi in’t Johr 1639 opdeckt, dat de Merkur Phasen wiest jüst as de Maand. Dormit hett he den Ümloop üm de Sünn nawiest. De eersten Merkurkorten, de noch teemlich wenig nau weern, sünd vun Johann Hieronymus Schröter tekent worrn. De eersten Korten mit mehr Enkeltheiten geev dat in’t late 19. Johrhunnert un weern ruchweg 1881 vun Giovanni Schiaparelli un dorna vun Percival Lowell maakt. Lowell meen, dat he jüst so as Schiaparelli bi sien Marsbeobachten, Kanals op’n Merkursehn harr. Beter, liekers jümmers noch teemlich wenig nau, weer de Merkurkoort vun Eugenios Antoniadi vun 1934. Antoniadi güng as vele annere bi de Koort vun de verkehrten Aanahm ut, dat Merkur en bunnen Rotatschoon harr. För sien Nomenklatur vun de Albedo-Egenschoppen hett he sik op de Hermes betogen. Audouin Dollfus hett ehr för sien nauere Koort vun 1972 to’n groten Deel övernahmen. För de aktuellen Merkurkorten, de op Grundlaag vun de Nahutkunnschapen baseert, hett de Internatschonale Astronoomsche Union disse Nomenklatur för goot acht. För de topograafschen Strukturen is’n annert Schema nahmen worrn. So hebbt de Deepeven, de so utseht as de Maria op’n Maand, Naams vun den Gott Merkur in verscheden Spraken. De Kraters sünd vör allen na beropen dood bleven Komponisten, Dichters, Malers un annere Künstlers nöömt. In’t Koordinatensystem vun’n Merkur warrt de Längengraden vun Oost na West twüschen 0° un 360 meten. De Nullmeridian warrt dör de Steed fastleggt, de an’t eersten Merkurperihel na’n 1. Januar 1959de Sünn in’n Zenit harr. De Bredengradenwarrt twüschen 0° un 90° positiv na Noord un negativ na Süüd tellt.","sentiment":"nds","name":"Low Saxon","natural":"Plattdüütsch"},{"value":"Ünner de Planeten vun’t Sünnsystem tellt Merkur mitto de, de an’n wenigsten utforscht sünd. Dat kummt vör allen vun de Bedingen in de Neeg vun de Sünn, de för Ruumsonden sünnere Lasten bringt, vun wegen de hogen Temperaturen un de dulle Strahlen. Man dat gifft noch mehr technische Hinnern, de överwunnen warrn mööt.Sülvst vun en Eerdümloopbahn ut sünd de Bedingen to’n Bekieken mit Teleskopen nich goot. De Spegel vun’t Hubble-Teleskop harr dör de Deelken vun’n Sünnwind Schaden afkregen, wenn man jem op so en sünnneeg Rebeet utricht harr. Kort vördem Hubble aver ut’n Deenst geiht, bevör dat Teleskop kontrolleert to’n Afstörten un to’n Vergleihn in de Eerdatmosphäär bröcht warrt, weer dat as en letzte Opgaav för dat Teleskop to maken. De Oplösen vun’t Bild weer dorbi jümmerhen 37 km op’n Bildpunkt. Merkur kreist üm de Sünn in en Afstand, de blots in Drüddel is in’n Vergliek to de Eer. En ruumsond mutt dorüm över 91 Millionen Kilometer in den Potentialpott vun de Gravitatschoon vun de Sünn rinflegen, wenn se na’n Merkur will. Vun en statschonären Oort, bruuk en Sond keen Energie, üm in Richt na de Sünn to fallen. Man, as de Start vun de Eer vör sik geiht, de sik al mit en Ümloopsnelligkeit vun 30 km/s üm de Sünn bewegt, hinnert de grote Dreihimpuls vun de Sond en Bewegen in Richt na de Sünn. Dorüm mutt en Ruumsond en grote Snelligkeitsännern maken, üm in en Hohmannbahn to kamen, de in de Neeg vun Merkur föhrt. Dat Afnehmen vun de potenzielle Energie vun de Ruumsond bi’n Flaag in den Potentialpott vun de Sünn föhrt butendem to’n Anstiegen vun ehr Kineetsche Energie. Dat heet, ehr Flaagsnelligkeit warrt grötter. Dat mutt korrigeert warrn, anners warrt de Sond bit to de Ankumst bi Merkur so gau, dat se nich mehr seker in de Ümloopbahn inswenken oder goro lannen kann. För’t Vörbiflegen hett dat dorgegen keen grote Bedüden. Dat Fehlen vun en Atmosphäär dorgegen hinnert en Atmosphärenbremsen, to’n Inswenken in den richtigen Orbit, so dat mehr Drievstoff bruukt warrt, üm den nödigen Bremsimpuls to kriegen. All disse Bedingen sünd en Grund dorför, dat de Merkur opstunns blots vun twee Sonden ünnersocht worrn is. Mit BepiColombo is aver een drüdde Ruumsond in Plaan.","sentiment":"nds","name":"Low Saxon","natural":"Plattdüütsch"},{"value":"De Flaagbahn vun Mariner 10 is so wählt worrn, dat de Ruumsond toeerst na de Venus flagen is un dör en Swing-By-Manöver in ehr Gravitatschoonsrebeet op Kurs na Merkur bröcht worrn is. Op disse Wies is se op en Ümloopbahn üm de Sünn bröcht worrn, de dicht an’n Merkur vörbiföhrt hett. Disse Bahn harr op keen annern Weg mit de Atlas-Centaur-Drägerrakete henkregen warrn künnt. Utklamüstert harr disse Bahn mit dat Swing-By-Manöver de Mathematiker Giuseppe Colombo, de al lang Intress harr an den binnersten Planeten. Mit disse Bahn künn Merkur gliek mehrfach passeert warrn, un dat jümmer an de Steed, wenn he an’n wietsten vun de Sünn stünn un gliektietig an’n sünnneegsten Punkt vun de Sond. En Folg vun de himmelsmechaanschen Dree-Körper-Wesselwirken weer, dat de Ümloop vun Mariner 10 dubbelt so lang worrn is as den vun Merkur. Dat weer anfangs so aver nich plaant wesen. Mit disse Bahnegenschop hett de Sond bi jeed Drapen een un de sülve Hemisphäär ünner de glieken Lichtbedingen vör de Kamera kregen un künn so de 2:3-Resonanz vun de Rotatschoon vun Merkur un sien Ümloop nawiesen. Man, dordör künn de Merkurböverflach blots to 45 % karteert warrn, liekers, dat de Sond mehrmols vörbiflagen is.Dreemol flöög de Sond in de Johren 1974 un 1975 an den Planet vörbi, un dat in Afstännen vun 705 km, 50.000 km un an’n 16. März 1975 vun 327 km. Blangen to normalen Opnahmen is de Planet ok in’t infrarode un in’t UV-Licht ünnersöcht worrn. Över de vör Sünnwind schulen Nachtsiet sünd bi twee Ümlööp Meten to dat opdeckte Magnetfeld un de elektrisch laddten Partikel maakt worrn.","sentiment":"nds","name":"Low Saxon","natural":"Plattdüütsch"},{"value":"En annere Ruumsond vun de NASA weer MESSENGER, de an’n 3. August 2004 afschaten worrn is. Se schall 2011 as eerste Ruusmond in en Ümloopbahn üm Merkur inswenken un den Planet mit ehr tallriek Meetredschoppen vullstännig karteeren un nipp un nau ünnersöken. Vör allem schall de Sond de geoloogsche un tektonische Historie vun Merkur rutfinnen as ok sien Tosamensetten. En annere Opgaav is de Ünnersöken vun’t Magnetfeld un sien Oorsprung, as ok de Grött un den Tostand vun den Karn, de Poolkappen vun den Planet, de Magnetosphäär un de Exosphäär uttoforschen. Dorför flüggt de Ruumsond en teemlich kumplexe Bahn, de ehr in mehrere Swing-By-Manövers eerst wedder torüch na de Eer, denn tweemol an de Venus un dreemol an Merkur vörbi föhrt. De eerste Merkurtransit weer an’n 14. Januar 2008, de tweete an’n 6. Oktober 2008. Al dorbi sünd vele Biller vun vördem unbekannte Rebeden maakt un de Böverflach ünnersöcht worrn. De drüdde Vörbiflaag schall an’n 30. September 2009 wesen. De hele Reis duert ruchweg sössunhalf Johren. De Mischoonsduer för den Ümloop is op een Johr fastleggt.","sentiment":"nds","name":"Low Saxon","natural":"Plattdüütsch"},{"value":"BepiColombo is de Naam vun en kombineerte Merkur-Ruumsond, mit de sik ok de Europääsche Weltruumorganisatschoon (ESA) un de Japan Aerospace Exploration Agency (JAXA) an’t Utforschen vun den sünnneegsten Planet bedeeligen wüllt. Dat gemeensome Projekt is na den Ökelnaam vun Giuseppe Colombo nöömt worrn, de 1984 dood bleven is. Se schall ut twee Orbiter bestahn, de an’t Teel splitt warrt. Dat een is en Feernerkunnenorbiter för en 400 × 1.500 km grote polare Ümloopbahn un dat annere is en Magnetosphärenorbiter för en polaren Ümloop vun 400 × 12.000 km. Beide Komponenten schüllt sik jeed mit de Ünnersöken vun’t Magnetfeld un de geoloogschen Tosamensetten befaten. Losgahn schall dat mit den Flaag in’t Johr 2013. De Reis schall mit Help vun Ionendrievwarken un Vörbiflagen an de binneren Planeten ümsett warrn. Se duert ruchweg veer Johren un twee Maanden. De Orbiter schüllt för en Tiet vun een Johr oder veer Merkurjohren Resultaten bringen.","sentiment":"nds","name":"Low Saxon","natural":"Plattdüütsch"},{"value":"As de binnerste Planet kann de Merkur blots bit to 28° vun de Sünn weg stahn (gröttste Elongatschoon) un is dorüm swor to bekieken. De Planet kann in de Schummerstünn morgens oder avends as orangeklöörten Steern mit en schienbore Helligkeit vun 1 mag bit höchstens -1,9 mag in de Neeg vun de Kimm wohrnahmen warrn. Bi Beobachten an’n Dag is he afhangig vun de Sicht mit Fernrohren af en Apen vun ruchweg 10 bit 20 cm goot to sehn. Dör de Neeg to de Kimm is dat Beobachten mit Teleskopen teemlich swor, vun wegen dat sien Licht en langen Weg dör de Eerdatmosphäär maken mutt un dorbi dör Turbulenzen, Lichtbreken un Absorpschoon stört warrt. De Planet is meist as’n verwaschene, halfmaandförmige lütte Schiev in’t Teleskop to sehn. Ok mit starke Teleskopen sünd op sien Böverflach kuum enkelte Markmolen uttomaken. De Weerten vun sien gröttsten Elongatschoon kann twüschen 18° un 28° liggen, vun wegen dat de Bahn vun Merkur so düchtig elliptisch is.Bi’t Beobachten vun Merkur sünd – bi glieke geograafsche Breed – sünd de Kiekers op de Noordhalfkugel in’n Nadeel, vun wegen dat de Elongatschonen vun Merkur mit de gröttsten utlenken to Tieten stattfinnt, wenn de Ekliptik vun de Noordhalfkugel ut sehn blots flach över de Kimm to sehn is un Merkur dorüm in de hellen Summerstünn op- oder ünnergeiht. In Middeleuropa is he in de Tieten mit bloot Oog nich to sehn. In grote Hööch över de Kimm kann Merkur mit bloot Oog blots wiel en vullstännigen Sünndüsternis sehn warrn.","sentiment":"nds","name":"Low Saxon","natural":"Plattdüütsch"},{"value":": Hööftartikel: Merkurtransit De Bahnegenschoppen vun Eer un Merkur sorgt dorför, dat sik all dörteihn Johren de glieken Merkursichtborkeiten instellt. In disse Tietduer finnt normalerwies ok twee so nöömte Transits oder Dörgäng statt, bi de Merkur vun de Eer ut sehn vör de Sünnschiev steiht un as lütte swarte Schiev to sehn is. So en Merkurtransit kummt vör, wenn de he bi de ünneren Konjunkschoon in de Neeg vun een vun sien beiden Bahnknütten steiht, also de Bahneven vun de Eer krüüzt. So en Begeevnis is vun wegen de Geometrie blots twüschen den 6. un 11. Mai oder twüschen den 6. un 15. November mööglich, vun wegen dat denn de Bahnknütten vör de Sünn staht. De letzte Merkurdörgang weer an’n 8. November 2006. He weer to de Tiet aver blots vun’n pazifischen Ruum ut to sehn, as in Europa Nachttiet weer. De nächste Dörgang warrt an’n 9. Mai 2016 stattfinnen.","sentiment":"nds","name":"Low Saxon","natural":"Plattdüütsch"},{"value":"De nafolgen Tabell wiest de sünneren Konstellatschonen vun Merkur bit to’n März 2010. Elongatschonen mit en Mööglichkeit to’n Bekieken mit bloot Oog vun Europa ut sünd mit Klöör ünnerleggt (ööstliche Elongatschoon sorgt för Sichtborkeit an’n Avend, westliche an’n Morgen).","sentiment":"nds","name":"Low Saxon","natural":"Plattdüütsch"},{"value":"In’t antike Grekenland weer de Planet mit den Gott un Gödderbaad Hermes in Tosamenhang bröcht, man ok mit de Titanen Metis un Koios. De sünners gaue Planet, de blots in de Schummerstünn un un denn blots swor to sehn weer, weer ok as Teken för Hermes as Schuulpatron för de Hännlers, Weglagerers un Deven ansehn. Bi de Römers weer Hermes latstens in de naantiken Tiet dat glieke as Mercurius, afleidt vun mercari (lat. för Hannel drieven). Vun de Römers weer en Wekendag na Merkur nöömt, neemlich de dies Mercurii, de in’t Plattdüütsche de Middeweken is. Bi’t Toorden vun de Wekendaag besteiht en Verbinnen to den Naam Merkur noch in’t Franzöösche (Mercredi), in’t Italieensche (Mercoledì), in’t Spaansche (Miércoles) un in’t Rumäänsche (Miercuri). Bi de Germanen weer den Steern de Gott Odin oder Wotan toschreven, den ok de Middeweken (in’t Engelsche Wednesday, in’t Nedderlannsche Woensdag) toordent worrn weer. In’t Öllerdom un in de Welt vun de Alchemisten in’t Middelöller is den flinken Wannelsteern as Planetenmetall dat bewegliche Quecksülver toordent worrn. In vele Spraken baseert de Naam vun dat fletige Metall ok vundaag noch op den Woortstamm (engelsch mercury, franzöösch mercure).","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Rate mal mit Rosenthal weer de Titel vun en Quizshow, de ünner de Moderatschoon vun Hans Rosenthal in’t ZDF lopen is. De eerste Sennen ut disse Reeg weer 1979 vun de Internatschonalen Funkutstellen Berlin. De Reeg lööp dorna vun April 1980 bit 1986 mit tohopen 85 Folgen. De Sennentermin is faken ümleggt worrn. Dat geev Sennen an’n Middeweken un an’n Freedag, man tomeist sünd de Folgen an’n Dienstag in’t Vöravendprogramm utstrahlt worrn.","sentiment":"nds","name":"Low Saxon","natural":"Plattdüütsch"},{"value":"Dat Studion weer bi de Quizsennen as’n Rummelplatz herricht. In dree Speelrunnen hebbt tofallig ut de Tokiekers utwählte Kandidaten gegenenanner speelt. In de eersten Runn hebbt twee Kandidaten in’n Wessel jeedeen fief mol an een Dreihrad dreiht. Op disse Wies is en Quizfraag utwählt worrn. De Kandidat, de mehr Punkte sammelt harr, künn Saakpriesen (Kaffeemaschien, Feernseher usw) winnen. Dorför müss he dreemol mit’n Ball op en Teelschiev smieten un wenigstens eenmol drapen. In de tweeten Runn hebbt veer Kandidaten gegenenanner speelt. Se hebbt sik dordör op dat Karusell in’t Studio verdeelt, dat to de Musik vun de Studiomuskanten anfüngt sik to dreihn. Na dat Tofallsprinzip bleev dat Karusell stahn un de Kandidat de vörn stünn, müss op en Fraag antern. Weer sien Antwoort verkehrt, scheed he ut dat Speel ut. Dat Speel hett hööchstens veer Minuten duert un de Kandidaten künne, as ok in de eersten Runn, Saakpriesen winnen In de drüdden Runn hebbt wedder twee Lüüd gegenenanner speelt. Rosenthal hett en Fraag stellt, un wokeen toeerst en Signal geven harr (t. B. mit en Piep oder Tuut), hett en Antwoort geven drööft. För jede richtige Antwoort geev dat een Punkt. De Punkten vun’n Winner weern toeerst dubbelt tellt un denn mit de Tall multiplizeert, de he an’t Glücksrad dreiht harr. Wat dorbi rutkamen dee kreeg de Kandidat in boor utbetahlt.","sentiment":"nds","name":"Low Saxon","natural":"Plattdüütsch"},{"value":"Ünnerstütt weer Rosenthal vun sien Helpsfro Monika Sundermann. För de Musik hett Heinrich Riethmüller sorgt, de in de Sennen live mit sien Grupp Heinrich Riethmüller Rhythmusgruppe spelen de. Sundermann un Riethmüller weern beide ok al bi Rosenthal sien Speelshow Dalli Dalli dorbi.","sentiment":"nds","name":"Low Saxon","natural":"Plattdüütsch"},{"value":"* Informatschonen to Rate mal mit Rosenthal op fernsehserien.de","sentiment":"nds","name":"Low Saxon","natural":"Plattdüütsch"},{"value":"Alpharita Constantia Marley Anderson, beter bekannt as Rita Marley (* 25. Juli 1946 in Santiago de Cuba, Kuba), is en Reggae-Singersche in Jamaika. Se kummt an un for sik vun Kuba her un is de Weetfro vun Bob Marley. Ehre Kinner sund Sharon, Cedella, Ziggy, Stephen un Stephanie Marley. Rita Marley is in Trenchtown in Kingston upwussen. Se hett to de Band The Soulettes tohöört, ehr se, tohopen mit mit Judy Mowatt un Marcia Griffiths for Bob Marley & the Wailers dat Achtergrund-Singertrio I-Threes maakt hett. Dor tritt se ok hüdigendags noch mit up. Na den Dood vun ehrn Mann hett se sien Arv in'e Hand harrt. Dor hett dat en poor Mol ok Striet mit sien vormoligen Produzenten um geven. Se bringt ok egen Albums rut. Rita Marley leevt hüüttodaag in Ghana. 2005 hett se de Ehrenborgerschop vun Addis Abeba kregen. Dormols schall se seggt hebben, de starvlichen Overreste vun Bob Marley schollen in Jamaika utbuddelt un na Äthiopien, in de Heimat vun Haile Selassie brocht weern. Dat hett in Jamaika allerhand Schandaal utlööst. Man se hett later seggt, dor harr se nie nich Plaans for harrt. An'n 2. Juli 2005 is Rita Marley an de Siet vun ehrn Söhn Stephen un de Black Eyed Peas bi de weltwieten Live 8-benefizkonzerte in Philadelphia upträen.","sentiment":"nds","name":"Low Saxon","natural":"Plattdüütsch"},{"value":"* Rita Marley: ''No Woman No Cry. Mein Leben mit Bob Marley'', Edel:Rockbuch, Hamborg, ISBN 3-927638-07-2","sentiment":"nds","name":"Low Saxon","natural":"Plattdüütsch"},{"value":"Kim Jong-un (koreaansch 김정은; * 8. Januar 1983 oder 1984) is en noordkoreaanschen Politiker. He is de jüngste Söhn von Kim Jong-il un Ko Young-hee un is na sien Vader sien Dood an’n 17. Dezember 2011 siet den 29. Dezember 2011 Führer vun Volk, Partei un Strietkraften in Noordkorea. Kim schall bet 1998 ünner den Schuulnaam Pak Un de School Liebefeld-Steinhölzli in Bern-Liebefeld besöcht hebben. Lüüd, de em op de School kennenlehrt hebbt, seggt, dat he Engelsch (de Ünnerrichtsspraak dor), Hoochdüütsch, Swiezerdüütsch un Franzöösch snacken kunn. Von 1998 bet 2000 schall he denn op de Volksschool in Köniz wesen hebben. Von 2002 bet 2007 weer he denn op de Kim-Il-sung-Universität in Pjöngjang. As Nafolger von Kim Jong-il in sien Rull as Föhrer von Noordkorea weer toeerst de öllste Söhn Kim Jong-nam vörsehn. Eerst 2009 is dat denn bilütten rutsuurt, dat Kim Jong-il woll Kim Jong-un as sien Nafolger vörtreckt. An’n 27. September 2010 is he Generaal (Daejang) von de Koreaansche Volksarmee worrn. Bi de 3. Parteikonferenz von de Koreaansche Arbeiderpartei an’n 28. September 2010 is he denn Maat von dat Zentraalkomitee worrn un Viez-Vörsitter von de Zentrale Militärkommission.","sentiment":"nds","name":"Low Saxon","natural":"Plattdüütsch"},{"value":"Chattahoochee betekent","sentiment":"nds","name":"Low Saxon","natural":"Plattdüütsch"},{"value":"En Snereninstrument oder Chordophon („Snerenklinger“ vunt lat. corda „Sneer“) is en Musikinstrument, bi dat de Töön dör Sneren tüügt warrt, de an twee Steden fastmaakt un spannt warrt. In’n normalen Fall warrt de Swingen vun de Sneer op en Resonanzkörper överdragen, de den Klang verstarken deit. Verschedene Toonhögen warrt bi disse Oort vun Instrument dör dat Afdeelen vun de Sneren tüügt, oder dat mutt för jeedeen Toon tomindst een egene Sneer dorwesen. Op jeden Fall gellt: de Toon, de vun en Sneer tüügt warrt is ümso höger, ümso körter, dünner un faster se spannt is.","sentiment":"nds","name":"Low Saxon","natural":"Plattdüütsch"},{"value":"In’n Vergliek to Fleiten oder Trummeln sünd Snereninstrumenten teemlich jung. Dat öllste Snereninstrument harr blots een Sneer. Na Alexander Buchner (1985) sünd de öllsten Dorstellen vun en eenfack Monochord oder Musikbagen al in Höhlenmalereen to sehn, de 15.000 Johren oolt sünd. De eenfacke Musikbagen (nich to verwesseln mit den Vigelienbagen warrt dormit as de Oorform vun all Chordophonen ansehn. He besteiht ut en Holtstaff, den een bögen kann, un en Stück Darm oder Snoor, de üm de Ennen vun den Staff togen warrt un em so to’n Bagen spannt. De Musikbagen kann mit de Fingers toggt oder mit en lütten Staff anslahn warrn un tüügt verschedene Grund- un Bövertöön, de mit Resonanzkörpers as to’n Bispeel en Kalebass verstarkt warrn künnt. Dat öllste Snereninstrument, wat överduert hett, is de mehrsneerige 4.500 Johren olle Harp vun de Königsche Puabi vun Ur. De Sumerer un de ollen Ägypters hebbt op Harpen speelt, de ollen Greken kennen dorgegen verschedene Liern, so as de beidne bekanntsten Kithara un Lyra. In’t ägyptische Olle Riek sünd af ruchweg 2.5000 v. Chr. Bagenharpen op Wandmalereen dorstellt worrn, de in afwannelte Form vundaag noch in Middelafrika un Uganda speelt warrt. In Asien sünd Bagenhapren mit Utnahm vun de birmeesche Saung gauk so goot as verswunnen. In Indien hebbt sik ut de Bagenharpen de Luteninstrumenten entwickelt, die Vina nömmt warrt. Un de Knickharp, de in’t Middlere Riek vun’t 16. Johrhunnert v. Chr. dortokeem, is in Afrika ok wedder verswunnen bit op de Ardin in Mauretanien. De Entwickeln vun’n eenfacken Bagen to en kumplex modern Snereninstrument hett vele ünnerscheedliche Formen vun Instrumententypen entstahn laten. De meisten dorvun weern aver blots över korte Tiet bruukt, as to’n Bispeel de Liern, de in de Antike geern speelt weern. Al Homer hett de Lier Phorminx mit veer Sneren beschreven. Dit Musikinstrument harr en Resonanzkörper ut Holt, Schildpattenpanzer un later ok ut Metall, över de mehrere Sneren opspannt weern. De Sneren weern över Stegen (Jücken) föhrt, wobi dat bövere Dweerjück de Sneren hollen un spannen de. De Sneren löpen parallel na de Resonanzdeek. Speelt weer dat Instrument mit de Fingers oder mit en Plektrum dör Toggen oder Anrieten. De tweete Hand weer bruukt, üm de Sneren aftodämpen oder to verkörten un dormit de Toonhöög to bestimmen. De histoorschen Liern (ok Jückluten nöömt) höört wegen tallrieke Funnen to de an’n betsen dokumenteerten Musikinstrumenten ut dat Öllerdom. De öllsten Funnen wiest na Mesopotamien in’t 3. Johrdusend v. Chr. In’n Verloop vun de Tiet weern de Liern faken afännert, wobi Formen mit bit to 15 Sneren tostannen kamen sünd. Ruchweg siet dat 8. Johrhunnert v. Chr. sünd se ok op’t Iberischen Halfeiland bekannt worrn, un later is ok bi de Kelten en Lier mit söven Sneren nawiesbor. En hüütige Lier mit Jücken is de araabsche Tanbura (in Nubien ok Kisir), wiel in Äthiopien de Krar to de leevsten Instrumenten höört. De mechaansche Dreihlier hett blots noch den Naam vun de ollen Jückluten, man ehr Sneren sünd so anordent as bi en Vigelien.","sentiment":"nds","name":"Low Saxon","natural":"Plattdüütsch"},{"value":"Snereninstrumenten künnt op verscheden Oort un Wies systemaatsch indeelt warrn. Begäng is to’n Bispeel de Hornbostel-Sachs-Systematik.","sentiment":"nds","name":"Low Saxon","natural":"Plattdüütsch"},{"value":"En annere Mööglichkeit is dat, na de Methood intodeelen, mit de de Sneren to’n Swingen anreegt warrt, un denn wietere na egenorden vun de Bowies:","sentiment":"nds","name":"Low Saxon","natural":"Plattdüütsch"},{"value":"Unafhangig vun de Speelwies waart in’n Instrumentenbo twüschen dree Grundformen vun Snereninstrumenten ünnerscheedt, de op de Oort baseert, woans de Swingen vun de Sneer op den Resonanzkörper överdragen warrt. Dat bestimmt opletzt den Klang vun dat Instrument. * As Harpen warrt in dissen Sinn all Instrumenten betekent, bi de de Sneren an een Siet direkt mit de Resonanzdeek vun’n Korpus verbunnen sünd. De Snerentog bi’t Spelen vun mehrere Sneren wirkt dormit dör minimale Verwinnen direkt op de physikaalschen Egenschoppen un ännert jem in chaootsche Variatschonen. Dat is för den tyypschen „sweven“ Klang vun Harpen verantwoortlich. An’t annere Enn warrt de Sneren an en massiven Hals fastmaakt, wat de Harp tosamen mit de Vörderstang to en teemlich masseriek Instrument maken deit. De Swingen warrt över direkten Kuntakt mit den Dans- oder Konzertbodden as natürlichen Verstärker verdeelt.","sentiment":"nds","name":"Low Saxon","natural":"Plattdüütsch"},{"value":"* Alexander Buchner: Handbuch der Musikinstrumente. Dausien, Hanau/M 1985. ISBN 3-7684-4169-5","sentiment":"nds","name":"Low Saxon","natural":"Plattdüütsch"},{"value":"* ATLAS of Plucked Instruments (engelsch)","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Kari Sakari Ylianttila (* 28. August 1953 in Rovaniemi) is en ehmalger finnischer Skispringer un aktiv Skisprungtrainer. To'n eersten Mal bi en internatschonalen Wettstried is he 1971 bi de Veerschanzentournee, aber sien Karriere leep ehrder langsam an. So bleev sien gröttste Spood de Gewinn vun de 26. Veerschanzentournee in' Winter 1977/78; he wunn in Bischofshofen, keem in Innsbruck un Garmisch-Partenkirchen up den tweeten un in Oberstdorf up den darten Platz. Dornah gelung hüm aber ok kien Sieg mehr un 1982 hett he sien aktiv Loopbahn afslooten. 1972 un 1980 hett he an de Olympisch Winterspelen deelnommen. Van 1987 bit 1994 weer Yliantitila den Trainer vun de finnisch Skisprungmannschap, de he to tallriek Medaillenerfolgen führen dee. Jüstergrad legendär sünd de nich selten handfast Utnannersetten, de he sück mit Matti Nykänen, sien besten, aber ok besünners licht düll wurrn, Springer, leefert hett. Van 1994 bit 2004 weer he Trainer vun de amerikaansch Skisprungmannschap un hett sien Wahnsitt nah Park City verleggt. Sien Upgaav weer dat, bi to de Olympisch Winterspielen 2002 in Salt Lake City en konkurrenzfähige amerikaansch Mannschap to formen; de USA weern in't Skispringen bit to disse Tiet ehrder en Entwicklungsland. Dat Teel wurr blots bedingt reckt. Ylianttila hett dat woll in de 1990er Johren schafft, mit Alan Alborn un Clint Jones twee Springer an de Welttipp rantoführen, aber bi de Olympisch Spelen keem de amerikaansch Mannschap blots up Platz 11. In' Winter 2004/05 is Ylianttila as Trainer to'n sweedschen Skiverband wesselt. Van' Juli 2005 bit 2010 weer he denn Trainer vun de japaansch Mannschap.","sentiment":"nds","name":"Low Saxon","natural":"Plattdüütsch"},{"value":"Ernst Georg Friedrich von der Wense (* 6. August 1792 in Wohlenro’e; † 27. August 1867 in Holdenstedt) weer en düütschen Verwaltungsbeamten. Von der Wense is 1792 in Wohlenro’e as Söhn von Charlotte, borene von Hohnhorst (3. April 1773–3. August 1826), un den Landsökonomiekummissar Ludwig Christian Friedrich von der Wense (21. September 1764–13. März 1855) boren. He hett sik an’n 24. April 1809 an de Universität Heidelberg inschreven un Juristeree studeert. An’n 16. Mai 1810 hett he sik an de Universität Göttingen inschreven un dor wieder studeert. In Göttingen is he Maat von dat Corps Hannovera worrn. Na dat Studium is he toeerst Drost supernumerär bi de Ämter Gifhorn un Levenborg worrn un 1827 as Drost to’n eersten Beamten von dat Amt Knesebeck opstegen. Dat is he bet 1839 bleven. He weer von 1839 bet 1842 Landdrost von de Landdrostie Lümborg un denn von 1842 bet 1863 Landraad för dat Gifhornsche Quartier von de Lümbörgsche Landschop. He weer ok Maat von’n Hannöverschen Staatsraad un tosätzlich in de Kreditkummischoon von dat Ridderschopliche Kreditinstitut för dat Förstendom Lümborg un Maat von’n engern Utschuss von de Landweerschopliche Sellschop Celle. As Kommissar weer he tostännig för de Damenkloosters Isenhagen un Wienhusen in dat Förstendom Lümborg. Von der Wense weer Herr op Holdenstedt, Mörße, Hatdörp un Wohlenro’e un ok Grundbesitter in de Region Ülzen un Celle. 1840 hett he dat Kummandörkrüüz 1. Klass von’n Guelphenorden kregen. He hett an’n 25. März 1820 in Celle Caroline Dorothea von Willich (16. Februar 1801–10. Dezember 1861) freet. De beiden harrn 13 Kinner, ünner annern den Söhn Adolf (22. Januar 1824–7. Mai 1883) un de Döchter Anna Ida Wilhelmine (2. August 1834–9. Dezember 1880) un Klara (hett later Carl von Laffert freet).","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Fehrenbrook (hoochdüütsch Fehrenbruch) is en Dörp in de Gemeen Annerlingen (Samtgemeen Sürsen) in’n Landkreis Rodenborg, Neddersassen.","sentiment":"nds","name":"Low Saxon","natural":"Plattdüütsch"},{"value":"In’n Westen von’n Oort hett de Duxbeek sien Born. Dat Water in’n Noordoosten flütt över den Reither Beek na de Bever hen af.De Naveröörd sünd Reith un Bredenbeek in’n Noordoosten, Wohlers in’n Oosten, Winnerswohl in’n Süüdoosten, Grafel, Mojenhoop un Sprakel in’n Süden, Ohrel in’n Süüdwesten un Malst, Stüh un Farm in’n Noordwesten.","sentiment":"nds","name":"Low Saxon","natural":"Plattdüütsch"},{"value":"To de öllsten Funnen höört de Steenkist von Fehrenbrook ut de Jungsteentied. De hüdige Oort is üm 1826 rüm ünner Moorkommissar Friedrich Witte grünnt worrn. Vörher weer dat Rebeed en fuchten Brook mit Büsch. 1830 sünd dor denn ölven Siedlers hentagen, de jedereen 15 Hektar kregen hebbt. De Hüüs legen all an de Oostsied von de Straat. Eerst 1921 is dat eerste Huus an de Westsied boot worrn. In’n Eersten Weltkrieg sünd fiev Soldaten ut Fehrenbrook fullen oder vermisst.","sentiment":"nds","name":"Low Saxon","natural":"Plattdüütsch"},{"value":"De Oort hett vör 1859 to de Böörd Sürsen von dat Amt Zeven tohöört. Mit de Verwaltungsreform von 1859 in dat Königriek Hannover is de Böörd Sürsen denn an dat Amt Bremervöör wesselt. Na 1885 weer dat in’n Kreis Bremervöör. 1977 is de Oort Deel von’n Landkreis Rodenborg worrn. 1929 is Fehrenbrook Deel von de Gemeen Farm worrn. To’n 1. Oktober 1949 is Fehrenbrook denn aver wedder en egenstännige Gemeen worrn. De Oort is 1968 Deel von de Gemeen Grafel worrn. Aver al an’n 1. März 1974 sünd Fehrenbrook un Grafel bi de Kommunalreform in Neddersassen tohoop an de Gemeen Annerlingen kamen. Von 1965 bet 1968 weer Fehrenbrook as egenstännige Gemeen Deel von de Samtgemeen Sürsen. Von 1968 bet 1974 leeg de Oort blots noch as Deel von de Gemeen Grafel in de Samtgemeen. De Samtgemeen Sürsen, so as se vondaag bsteiht, is denn 1974 grünnt worrn.","sentiment":"nds","name":"Low Saxon","natural":"Plattdüütsch"},{"value":"Fehrenbrook is evangeelsch-luthersch präägt un höört to dat Kaspel von de Lamberti-Kark in Sürsen. För de Kathoolschen is de St.-Michaelskark in Bremervöör tostännig, de siet 1. September 2010 to de Karkengemeen Hillig Geist in Stood tohöört.","sentiment":"nds","name":"Low Saxon","natural":"Plattdüütsch"},{"value":"En Denkmaal för de Fullenen ut de twee Weltkrieg’ steiht in Sürsen bi de Kark.","sentiment":"nds","name":"Low Saxon","natural":"Plattdüütsch"},{"value":"Fehrenbrook hett en egene freewillige Füürwehr, de 1948 grünnt worrn is. Dat eerste Füürwehrhuus is 1952 boot worrn. 2001 hett de Oort en neet Füürwehrhuus kregen.","sentiment":"nds","name":"Low Saxon","natural":"Plattdüütsch"},{"value":"Dör Fehrenbrook löppt de Kreisstraat 109, de in’n Noorden na Farm geiht un in’n Süden na Annerlingen un Sürsen an de Bundsstraat 71 ran. Lüttjere Straten gifft dat ans na Reith, Stüh, Winnerswohl un Ohrel. De nächste Autobahn is de Autobahn 1. De Opfohrten 47 Zittens un 48 Elsdörp doot so 25 Kilometer in’n Süüdoosten/Süden von Fehrenbrook liggen. De nächsten Bahnhööv sünd so bi acht Kilometer wied weg in’n Noorden in Kutenhult un Brest-Aasp an de Bahnlien Bremerhoben–Buxthu. De Hauptstraat dör dat Dörp is siet 1962 asphalteert. Stratenlanternen gifft dat siet 1972.","sentiment":"nds","name":"Low Saxon","natural":"Plattdüütsch"},{"value":"* Dieter Borchers: Dorfchronik der Dörfer Grafel, Fehrenbruch, Winderswohlde, Mojenhop, Sprakel. 2002","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* Websteed över dat Dörp (hoochdüütsch)","sentiment":"nds","name":"Low Saxon","natural":"Plattdüütsch"},{"value":"De Mairie Ohlers weer in de Franzosentied (1810 bet 1813) een von de dree Mairien, in de de Kanton Hornborg indeelt weer. De Seet weer in Ohlers. Se harr 1722 Inwahners.","sentiment":"nds","name":"Low Saxon","natural":"Plattdüütsch"},{"value":"De Ümgegend von Ohlers hett vör de Franzosentied to dat Gericht Delm, dat Amt Harsfeld un de Böörd Zittens von dat Amt Zeven in dat Hartogdom Bremen höört, wat in dat Kurförstendom Hannover leeg. Dat Kurförstendom Hannover weer in de Tied von de Koalitschoonskriege siet 1801 von Franzosen un Prüßen besett. To’n 1. März 1810 is dat Rebeed denn Deel von dat Königriek Westfalen worrn, wat en Satellitenstaat von Frankriek weer. Binnen Westfalen weer de Mairie Ohlers een von de twölv Mairien in’n Kanton Harsfeld von’n Distrikt Stood, Departement von de Elv- un Wersermünnen. Man al to’n 1. Januar 1811 harr dat wedder en Enn. Dat Königriek Westfalen müss dat Departement direkt an dat Franzöösche Kaiserriek afgeven. De Mairie Ohlers weer nu een von de dree Mairien in’n Kanton Hornborg, Distrikt Stood, Departement von de Elvmünnen. De Mairie weer nu düüdlich grötter, dor sünd Öörd in tohoopfaat worrn, de vörher in Westfalen to de veer Mairien Ohlers, Wiegersen, Örsdörp un Kutenhult (all veer in’n Kanton Harsfeld) höört harrn. 1813/1814 hebbt de Russen de Franzosen slahn un dat Rebeed befreet. Dat Kurförstendom Hannover is denn wedder herstellt worrn un de ole Stand von vör 1810 wedder dor. Mit’n Wiener Kungress is 1815 ut dat Kurförstendom dat Königriek Hannover worrn.","sentiment":"nds","name":"Low Saxon","natural":"Plattdüütsch"},{"value":"Dor hebbt düsse Öörd tohöört:","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"En Ion is en Atom oder Molekül, wat en elektrische Ladung hett. In’n Grundtostand gifft dat jüst so veel Elektronen in de Hüll, as dat Protonen in’n Karn gifft. Dat Atom oder Molekül is denn neutral. Hett dat Deelken toveel Elektronen in sien Hüll, warrt dorut en Anion, vun wegen dat dat nu negativ oplaadt is. Wenn dat Deelken dorgegen towenig Elektronen in sien Hüll bargt, denn seggt man dorto Kation, vun wegen dat dat denn en positive Ladung bargt. De allgemenen Beteken Anionen un Kationen düüt dorop hen, woneem de Ionen in en elektrisch Feld henwannert: Anionen wannert na de Anood („Pluspool“) un de Kationen na de Kathood („Minuspool“).","sentiment":"nds","name":"Low Saxon","natural":"Plattdüütsch"},{"value":"Ionen billt sik, wenn Atomen (oder Molekühlen) Elektronen afgeven oder opnehmen doot. Ofschoonst dat Splitten vun Ladungen Energier bruken deit, kann dat energeetsch günstiger wesen Ionen to billn, neemlich denn wenn sik dorut sünners bestännig Konfiguratschonen billt, de to’n Bispeel de Oktettregel wohrt.","sentiment":"nds","name":"Low Saxon","natural":"Plattdüütsch"},{"value":"Ionen mit positive Ladung billt sik, wenn Elektronen afgeven warrt. In’n Karn is jümmer noch de glieke positive Ladung, so dat dat Fehlen vun een oder mehrere Elektronen ünner’n Streek dorto föhrt, dat dat Deelken na buten positiv laadt is.Bispeel: Metall-Ionen sünd normalerwies positiv laadt. Natrium-Ionen-Billn: Na → Na + + e − Magnesium-Ionen-Billn: Mg → Mg 2+ + 2e −","sentiment":"nds","name":"Low Saxon","natural":"Plattdüütsch"},{"value":"Ionen mit negative Ladung billt sik, wenn Elektronen in de Hüll dortokamt. De tosätzliche negative Ladung kann dör de Protonen in’n Karn nich utgleken warrn, un das Deelken is na buten hen negativ laadt. Bispeel: Nichmetall-Ionen sünd normalerwies negativ laadt. Chlorid-Ionen-Billn: Cl + e − → Cl − Sulfid-Ionen-Billn: S + 2e − → S 2− Ionen, de sik bewegen künnt, billt sik vun sülvst, wenn Solten in polare Löösmiddels (t. B. Water) löst warrt: De Index „aq“ steiht för aquatiseert, de Index „s“ steiht för solid (eng. för fast). Bispelen dorför sünd de waterigen Tostännen vun Zellen un Organismen, de as Elekrolytlösen betekent warrt. Se hebbt hier en wichtige Funkschoon bi de elektrischen Aflööp an Biomembranen, sünners för de Anreegborkeit (Membranpotential, Akschoonspotential).","sentiment":"nds","name":"Low Saxon","natural":"Plattdüütsch"},{"value":"De Ionenladung gifft an, woveel positive oder negative Ladungen dat Ion bargen deit. Se warrt as hoochstellte araabsche Tall mit en nastellt Plus- oder Minusteken angeven. De allgemene Form is also A n− oder A n+ . Bispelen:","sentiment":"nds","name":"Low Saxon","natural":"Plattdüütsch"},{"value":"Mit Ännern uvn de Elektronentall in de Hüll, ännert sik ok de Ionenradius. Bi Kationen warrt de Rasius lütter, vun wegen dat dat Orbital buten nich mehr besett is. Bi de Anionen warrt de Radius tomeist grötter, vun wegen dat nu mehr butere Orbitalen opfüllt sünd. In cheemsche Binnen künnt Ionen ünnerscheedlich polariseeren wirken, wat vun de Proportschooon vun Ladung to’n Radius afhangt. Ionen mit ünnerscheedliche Ladung künnt en Ionenbinnen ingahn un Solten billn. Wenn ioonsche Stoffen löst warrt, künnt se in’t Löösmiddel elektrischen Stroom leiden. Se warrt dorüm ok Elektrolyten nöömt.","sentiment":"nds","name":"Low Saxon","natural":"Plattdüütsch"},{"value":"In de Elektrochemie geiht dat tomeist üm Ionen mit bit to dree Ladungen. Mehr negative oder positive Ladungen sünd teemlich roor. För sünnere experimentelle Telen warrt in de Physik Ionen bruukt, de mit Ionenborns tüügt warrt. Man, ok in de Natur kamt Ionen vör, as tp’n Bispeel in’n Sünnwind, bi’t Rekombinatschoonslüchten vun Meteoren, bi Polarlichter, Blitzen oder bi’n Elmsfüer (kiek ok Elektrometeoren). Bi Leddvörgäng in Lüchtstofflampen oder annere Gasentladungsvörgäng (elektrische Funken, Blitzen) sünd Gasionen bedeeligt. Wenn es Gas vullstännig ioniseert is, warrt dat as Plasma betekent. Eddelgasen reageert normalerwies nich mit annere Elementen. Man, ioniseerte Eddelgasen künnt Ionenbinnen ingahn. To’n Bispeel warrt Eddelgas-Halogenid-Verbinnen in Excimerlasers bruukt. Bi Molekülen, de twee oder mehr funkschonelle Gruppen bargt, kann dat passeren, dat se an een Grupp en positive Ladung hebbt un an en annere en negative Ladung. Dat Molekül is na buten hen denn neutral. Disse Oort vun polare Molekülen warrt ok Zwitterionen nöömt. Elektrolyten hebbt dorgegen en wichtige Funkschoon bi den Stoffwessel vun’n Lief un warrt in Batterien bruukt.","sentiment":"nds","name":"Low Saxon","natural":"Plattdüütsch"},{"value":"De Landkreis Emsland liggt heel in d’Westen van Nedersassen. Hei is 1977 enstaon doar dat binannergaon van de oal Kreise Askendörp-Hümmling, Meppen un Lingen.","sentiment":"nds","name":"Low Saxon","natural":"Plattdüütsch"},{"value":"In d’ Kreisdag sitten 66 wählt Offgeordnete un de Landraad. Siet de Wahl van d’ September-Maand 2006 hören fiev Parteien off Wählergemeenskuppen de Kreisdag an:","sentiment":"nds","name":"Low Saxon","natural":"Plattdüütsch"},{"value":"(Inwahnertahlen van d’ 30. Juni-Maand 2005) Gemeenten van d’Samtgemeenten Seet van d’Samtgemeenteverwalten *","sentiment":"nds","name":"Low Saxon","natural":"Plattdüütsch"},{"value":"* Websteed van d’Landkreis Emsland (hoochdüütsch)","sentiment":"nds","name":"Low Saxon","natural":"Plattdüütsch"},{"value":"Greene County is en Kreis (County) in’n US-Bundsstaat Pennsylvania. He hett 38.686 Inwahners (Stand Zensus 2010) op en Rebeet vun 1.492 km². De Sitt vun de Verwalten is in Waynesburg.","sentiment":"nds","name":"Low Saxon","natural":"Plattdüütsch"},{"value":"De Kreis is an’n 9. Februar 1796 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 40.672 Inwahners bi’n Zensus vun 2000 harrn 16.751 Minschen Arbeit. Dat Inkamen je Kopp vun de hele Inwahnertall weer 14.959 US-Dollar. 21.018 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 3.396 Minschen maakt. 14,62 % vun de Inwahners leven 2000 ünner de Inkamensgrenz to de Armoot. 3,74 % hebbt 2000 tohuus ’n annere Spraak as Engelsch snackt un 0,66 % vun de Inwahners sünd buten de USA boren worrn. Vun de Vöröllern her sünd 95,07 % vun de Minschen Witte, 3,90 % Swarte, 0,21 % stammt ut Asien un 0,02 % vun de Eilannen in’n Pazifik. 0,15 % sünd Nakamen vun Indianers. 0,05 % hebbt sik sülven to noch annere Gruppen torekent. 0,60 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 0,88 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"Richland County is en Kreis (County) in’n US-Bundsstaat Süüd-Carolina. He hett 384.504 Inwahners (Stand Zensus 2010) op en Rebeet vun 1.958 km². De Sitt vun de Verwalten is in Columbia.","sentiment":"nds","name":"Low Saxon","natural":"Plattdüütsch"},{"value":"De Kreis is 1799 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 320.677 Inwahners bi’n Zensus vun 2000 harrn 170.704 Minschen Arbeit. Dat Inkamen je Kopp vun de hele Inwahnertall weer 20.794 US-Dollar. 169.197 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 64.552 Minschen maakt. 12,59 % vun de Inwahners leven 2000 ünner de Inkamensgrenz to de Armoot. 7,35 % hebbt 2000 tohuus ’n annere Spraak as Engelsch snackt un 3,94 % vun de Inwahners sünd buten de USA boren worrn. Vun de Vöröllern her sünd 50,29 % vun de Minschen Witte, 45,16 % Swarte, 1,72 % stammt ut Asien un 0,08 % vun de Eilannen in’n Pazifik. 0,24 % sünd Nakamen vun Indianers. 1,16 % hebbt sik sülven to noch annere Gruppen torekent. 1,35 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 2,72 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"Lörrach is en Stadt in de Süüdwesten vun dat Bundsland Baden-Württemberg. Dor leven 47.438 Inwahner (Stand: Dezember 2006) up en Flach vun 39,42 km². Se is ok Kreisstadt un gröttste Stadt van de glieknaamig Kreis. Lörrach liggt weniger as fiev Kilometer vun dat Dreelännereck vun Düütschland, Frankriek un Swiez weg.","sentiment":"nds","name":"Low Saxon","natural":"Plattdüütsch"},{"value":"1102 is Lörrach eerstmalig as Siedlung Lorracho erwähnt wurrn. 1682 hebbt se eerstmalig dat Stadtrecht kregen. 1783 is Johann Peter Hebel hier as Schoolmeester anfungen to arbeiten un bleev bit 1791. In dat Johr 1880 hett Philippe Suchard en Schokoladenfabrik in Lörrach gründ.","sentiment":"nds","name":"Low Saxon","natural":"Plattdüütsch"},{"value":"In Lörrach sünd boren oder hebbt dor wirkt:","sentiment":"nds","name":"Low Saxon","natural":"Plattdüütsch"},{"value":"En Schien-Frömdwoord is en Woord, dat so lett, as wenn dat as Frömdwoord ut en annere Spraak nee in en Spraak opnahmen worrn is, ahn dat dat dat Woord in de annere Spraak överhaupt gifft. En Bispeel is dat Woord Showmaster, dat engelsch lett, aver dat de Engelschen nich kennt. De seggt dor host to. Dat kummt denn vör, wenn en Spraak annerwegens temlich hooch estemeert warrt. Engelsch hett hüdigendaags överall op de Welt temlich veel Prestiesch. Dorvun denkt Lüüd sik, wenn se för en Saak en ne’en Naam bruukt, meist en engelschen Naam ut. Un so sünd ok meist all Schien-Frömdwöör Schien-Anglizismen (en Anglizismus is en Frömdwoord ut dat Engelsche).","sentiment":"nds","name":"Low Saxon","natural":"Plattdüütsch"},{"value":"De Beekjumfern (Calopterygidae) sünd ene Familie mank de Jumfern. In Europa gifft dat dor veer Aarden vun. De Beekjumfern kann een ut’neenholen vun de annern Jumfern, vunwegen dat jem ehr Achterlief en Metallglanz hett. Dor kaamt denn noch brede Flunken to, de bi de Heken bunt sünd. Mit jem ehre Lengde vun 50 mm sünd se de gröttsten Jumfern. Beekjumfern leevt an Water, wat strömen deit. As eenzigste Familie mank de Goldpeer föhrt se en Paarungsdanz oder en Baltz ut. Dat heken verdeffendeert en Territorium, wo dat Seken de Eier in afleggen deit.","sentiment":"nds","name":"Low Saxon","natural":"Plattdüütsch"},{"value":"Düsse veer Aarden kaamt in Europa vör: Familie Beekjumfern (Calopterygidae)","sentiment":"nds","name":"Low Saxon","natural":"Plattdüütsch"},{"value":"28 Days (op Platt so veel as „28 Daag“; dt.: 28 Tage) is de Titel vun en US-amerikaansch Filmdrama vun Betty Thomas ut dat Johr 2000. De Hööftrull hett Sandra Bullock speelt.","sentiment":"nds","name":"Low Saxon","natural":"Plattdüütsch"},{"value":"Gwen Cummings arbeit as Journalistin in New York City. Se is’n geern seen „Partymuus“ un sütt ehr Leven tohopen mit ehrn Fründ Jasper as en eenzig lang Fest mit Alkohol- un Kokainorgien ahn Enn. Een Morgen waakt se na en dörsopen Nacht op un kummt to laat to de Hochtiet vun ehr Süster. Dor op de Fier suppt se wieter un is wedder mol afsluut ut de Kehr un lannt denn ok noch in de Hochtietstort, as se dat Gliekgewicht verlütt. Üm den Schaden uttoglieken will se en ne’en Koken köpen un stiggt besopen in de Hochtietslimousien. Op de Fohrt verlütt se aver de Kontroll över dat Auto, neiht dör en Goorntuun, rammt en Wahnhuus un warrt insparrt. In de Naklapp warrt se to 28 Daag Gefängnis veroordeelt, de ümwannelt warrt in en 28 Daag lang Afwennkuur in en Zentrum för Suchtkranke, woneem se vun ehr Sucht loskamen schall. Dor mutt se mit en Reeg vun Regeln kloor kamen, as to’n Bispeel dat Singen mit de annern Patienten tosamen, dat afslute Handyverbott un so wieter. Natürlich hett se dat eerst swoor sik in de Klinik torecht to finnen, aver mit de Tiet frünnt se sik mit eenige vun de Patienten an. So to’n Bispeel de 17-johrige Andrea, mit de se sik en Slaapruum deelt. Andrea is afhangig vun Heroin. An den Dag vör den se rutlaten warrn schall kummt se aver an Drogen ran un starvt in de Nacht an en Överdosis. To’n Anfang warrt Gwen in dat Zentrum regelmatig vun ehrn Fründ Jasper besöcht, de ehr heemlich mit Alkohol un Tabletten versorgt. Mit de Tiet begrippt Gwen, dat se so nich wietermaken kann un lehnt dat af, wieter versorgt to warrn. Sünners ok, as Jasper ehr en Andrag maken deit un se den Champagner, den he dorför mitbröcht hett, wegkippt. Wiel de Therapie verkiekt se sik in den sex-, drogen- un alkoholsüchtigen Baseballspeler Eddie Boone. Liekers, dat Gwen mehrfach gegen de Regeln vestött un ok kort dorvör is, rutsmeten to warrn un in’t Gefängnis to gahn, kann se opletzt de Afwennkuur mit Spood afsluten. As sik jemehr Weg denn splitt, gifft Eddie ehr den Raat, sik vun Jasper to scheden, vun wegen dat he nich goot is för ehr. In de Twüschentiet hett sik Gwen mit ehr Süster utsnackt un sik wedder mit ehr verdragen. Se winnt annere Ansichten över dat Leven, as se dat vör de Therapie harr un wohrhaftig maakt se mit Jasper Sluss, as de wedder anfangt ehr op Partys un Drinkorgien mitnehmen to wullen. Se warrt gewohr, dat Eddies Oordeel över Jasper richtig weer.","sentiment":"nds","name":"Low Saxon","natural":"Plattdüütsch"},{"value":"Lexikon vun’n internatschonalen Film: Ein ganz auf Sandra Bullock zugeschnittener, inszenatorisch uninspirierter Star-Film, der nie die Balance zwischen Komödie und Problemfilm findet. James Berardinelli schreev op 'ReelViews', dat de Film dat Bild vun’n Alkoholismus ut de 'Hollywood-Sicht' beschönigt wiesen de. He meen, Sandra Bullock de veel to goot utsehn för den Tyyp vun en alkoholkranke Fro un dat ehr Dorstellen 'flach' ('flat') un 'nich charismaatsch' ('uncharismatic') weer. Roger Ebert kritiseer in de 'Chicago Sun-Times' vun’n 14. April 2000 de Dorstellen vun Steve Buscemi. He schreev, Sandra Bullock wies in’n Film en 'böverflachige Besehrborkeit'.","sentiment":"nds","name":"Low Saxon","natural":"Plattdüütsch"},{"value":"Üm sik för de Dreiharbeiten to rüsten hett Sandra Bullock eenige Tiet in en Rehabilitatschoonsklinik tobröcht. Vör jede Szeen, in de se in de Rull ahn Kontroll tattern schüll, hett se en dreefachen Espresso drunken. De meisten künstlerischen Arbeiten, de bi de Diskusschoonsrunnen in de Grupp in’n Achtergrund to sehn sünd, weern wohrhaftig vun Reha-Patienten maakt. In de düütschen Synchroniseren is Sandra Bullock in dissen Film vun Nana Spier an Steed vun ehr Bettina Weiß snackt worrn, de normalerwies ehr Faststimm is.","sentiment":"nds","name":"Low Saxon","natural":"Plattdüütsch"},{"value":"* Kritiken to 28 Days op Rotten Tomatoes","sentiment":"nds","name":"Low Saxon","natural":"Plattdüütsch"},{"value":"Udo Schenk (* 11. April 1953 in Wittenberge) is en düütsch Schauspeler un Synchroonsnacker.","sentiment":"nds","name":"Low Saxon","natural":"Plattdüütsch"},{"value":"Nah sien Schauspeelstudium an de Theaterhoochschool Leipzig debüteer he in en Määrken up en Bühn in Karl-Marx-Stadt, truck later nah Berlin, wo he van 1975 bit 1985 an dat Maxim-Gorki-Theater engageert weer. Nebenbi gasteer he ok an dat Düütsch Theater Berlin. Schenk övernehm bi dat Feernsehn vun de DDR eenig Hööftrullen in Filmprodukschonen un hett later ok in eenig DEFA-Speelfilmen mitwarkt, so as bispeelswies Dach überm Kopf. Bi en Theatergastspeel in de Bundsrepublik hett sück Schenk 1985 vun dat restlich Ensemble afsett un hett de DDR verlaten. In’ Ansluss doran fung he en nee Loopbahn in de Bundsrepubliek an. He weer denn an Theater in Köln un Berlin tätig. Schenk övernehm tallriek Film- und Feernsehrullen, wobi he meest den aalglatten Bösewicht oder Schurken dorstellen de. Seit 2007 stellt he en vun de Stammcharakters (Dr. Kaminski) in de ARD-Serie In aller Freundschaft dor. Hüüd leevt Schenk weer in Berlin un is mit de Schauspeelkollegin Marina Krogull verheiraadt.","sentiment":"nds","name":"Low Saxon","natural":"Plattdüütsch"},{"value":"Butendem is Udo Schenk siet 1985 in de Synchroonisatschoon tätig. In mehreren hunnert Produkschonen hett he sien sünnere Stimm ünner annern Kevin Bacon (etwa in Sleepers un Mystic River), Kenneth Branagh (Gingerbread Man), Jeffrey Combs (as Weyoun in Star Trek: Deep Space Nine as ok as Thy’lek Shran in Star Trek: Enterprise), Brad Dourif (Der Herr der Ringe: Die zwei Türme), Michael Emerson (as Benjamin Linus in Lost), Keanu Reeves in Bram Stoker’s Dracula,  Bill Paxton in Tombstone, Ralph Fiennes (u. a. The English Patient, Red Dragon un Harry Potter und der Feuerkelch), Fredric Lehne (Supernatural), Gary Oldman (ünner annern The Dark Knight, Air Force One un The Fifth Element) un Kevin Spacey (The Usual Suspects) lehnt. Udo Schenk is de Faststimm vun Ray Liotta. So ünner annern in Goodfellas (1990, Regie Martin Scorsese), Unforgettable (1996, Regie John Dahl) und Copland (1997, Regie James Mangold). Wiederhenn wurr Udo Schenk bannig beliebt un bekannt as düütsch Synchroonstimm vun de Computerspeelfigur Raziel, in de Computerspelen Soul Reaver 2 un Legacy of Kain: Defiance. He is ok as Doktor T. in dat PC-Adventure Jack Keane to hörrn. In de Hörspeelreeg John Sinclair Edition 2000 snackt Udo Schenk völ verscheeden Charaktere.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Gustav Lienemann (* 24. Dezember 1880 in Linswege bi Westerstäe; † 18. Dezember 1964 in Ollnborg) weer en düütsch Schoolmeester un Kommunalpolitiker vun de (FDP).","sentiment":"nds","name":"Low Saxon","natural":"Plattdüütsch"},{"value":"Lienemann weer eerst Schoolmeester an en Middelschool, dornah Rektor. Van 1950 bit 1954 weer he Böverbörgermeester vun de Stadt Ollnborg.","sentiment":"nds","name":"Low Saxon","natural":"Plattdüütsch"},{"value":"* Ehemalige Bürgermeister bi oldenburg.de (mit Afbildung)","sentiment":"nds","name":"Low Saxon","natural":"Plattdüütsch"},{"value":"As en Blockbuster (mitünner ok Event-Movie oder A-Movie) warrt in de Medien Kinoprodukschonen betekent, de sünners veel Geld inspeelt hebbt. De Bedüden lett sik an ehsten mit Översetten as „Stratenfeger“ oder „Kassenslager“ faten. De wöörtliche Översetten „Wahnblock-Sprenger“ geiht aver torüch op de Flegerbomben ut’n tweeten Weltkrieg, de den glieken Naam harrn .","sentiment":"nds","name":"Low Saxon","natural":"Plattdüütsch"},{"value":"De Begreep is in de 1970er Johren faken bruukt worrn för Speelfilmen as to’n Bispeel Jaws oder Star Wars, de Tokiekers in grote Tall in de Kinos tagen hebbt. Dorbi hebbt sik an de Kinokassen so lange Minschenslangen billt, dat se deelwies üm hele Wahnblock rümrecken deen . Rhetoorsch utdrückt hebbt disse Kino-Blockbusters as’n Bomb inslahn. In’n överdragen Sinn warrt so also en Film betekent, de wekenlang en Kino beleggen kann, vun wegen dat de Lüüd em so geern kieken doot un he – tomindst bi lütte Kinos – en Wessel vun’t Programm hinnern kann. De eerste Beleg för dissen metaphoorschen Bruuk vun den Begreep is 1942 in’t Oxford English Dictionary opduukt . Dat Ne’e an’n Bruuk siet de 1970er Johren weer aver nich blots de düchtige kommerzielle Spood vun en Film. Dorto keem de nafolgen Marketingstrategie: Die Filmstudios hebbt dusende Kopien vun den Film maakt, de in jüst so veel Kinos to glieken Tiet wiest worrn sünd. Dordör kennen vele Lüüd to glieken Tiet den Film und snacken doröver, so dat de Acht vun noch mehr Minschen op den Film lenkt weer. Dordör harr man noch mehr Tokiekers. Im fröhere Tieten weern spoodrieke Filmen faken över’n längere Tiet in de Kinos, man dorför nich so gau op’n Slag. Grundlaag för den kommerziellen Spood vun Blockbusters is to’n een de Inholt vun den Film, de mitrieten un den Smack vun de Lüüd to de Tiet vun’t Rutkamen drapen mutt. Wichtig is aver ok dat Filmbudget, dat för’t Vermarkten meist jüst so hooch ansett warrt as för de Produkschoon vun den Film sülvst (tomeist twüschen 50 un 200 Millionen Euro). De Film oder sien Titel warrt dorbi weltwiet bannig bekannt maakt, wiel över den Inholt an sik nich veel verraat warrt. Dat Utfinnen vun’t Blockbuster-Kino hett dat Enn vun’t so nöömte New Hollywood utlöst, wat tosamenkeem mit den Opstieg vun Steven Spielberg un George Lucas, de den Blockbuster in dat Filmgewarf inföhrt hebbt. In Düütschland is de Begreep „Blockbuster“ bekannter worrn, as de private Feernsehsenner ProSieben 1994 anfüng, för de mehr oder minner spoodrieken Speelfilmen in jemehr Programm mit disse Beteken Warf to maken.","sentiment":"nds","name":"Low Saxon","natural":"Plattdüütsch"},{"value":"Dat so nöömte Blockbuster-Kino warrt mitünner aver ok kritisch sehn, vun wegen de starke Kunzentratschoon op de kommerziellen Sieten un op’t Vermarkten. Dat sleiht sik neemlich daal in’n Inholt, in de Form, dat Anliggen un dat Ümsetten vun de Filmen. De hogen Kosten, de dör de Produkschoon un de Warf tostannen kamt, mööt dör den Film ok wedder innahmen warrn, so dat disse Filmen teemlich faken op Merchandising, Stars un olle bewährte Motiven un Plots kunzentreert sünd. För ne’e Formen un Vertellstrategien oder för noch unbekannte Dorstellers blifft dorbi nich veel Ruum. Kritische Themen, de nich in’n Middelpunkt vun de Apentlichkeit staht oder mit Problemen verbunnen sünd, warrt vun Blockbuster-Filmen normalerwies kuum bedeent. Man, dordör dat dat Blockbuster-Kino Deel vun de Populärkultur is, föhrt dat to den Indruck, dat de Filmkunst vör allen un alleen för’t Ünnerhollen dor is, wat so aver nich richtig is. Disse Gegensatz hett sik in de modernen Filmwelt al dordör fastsett, dat sik de Kinos vundaag in Programmkinos un Multiplex-Kinos ünnerscheedt.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"* um 350 v. Chr. rüm: Kassander, König vun Makedonien († 297 v. Chr.)","sentiment":"nds","name":"Low Saxon","natural":"Plattdüütsch"},{"value":"Rita Levi-Montalcini (* 22. April 1909 in Turin, Italien; † 30. Dezember 2012 in Rom) weer en italieensch Neurologin un Neurobiologin. Se wurr 1986 gemeensam mit Stanley Cohen mit den Albert Lasker Award for Basic Medical Research un den Nobelpries för Physiologie oder Medizin uttekent.","sentiment":"nds","name":"Low Saxon","natural":"Plattdüütsch"},{"value":"Rita Levi-Montalcini un hör Twillingssüster Paola entstammen vun en sephardisch Familie. Hör Öllern weern de jöödsch Ingenieur un Mathematiker Adamo Levi un sien Fru Adele Montalcini. To de Familie tellen ok noch hör Bröer Gino (* 1902) un de Süster Nina (* 1904). As hör Kinnermädchen Giovanna unheelbor an Krebs krank wurrn dee, hett de 19johrige Rita Levi beslooten, Medizin to studeeren. 1936 hett se dat Medizinstudium afslooten. Wiel Mussolini jöödschen Fruen den Togang to akademisch Positschonen verwiegern dee, truck se nah Belgien. Kört vör de düütsch Invasion gung se nah Italien torüch, wo se ünner annern in hör Slaapkamer wieder forscht hett. Tüschen 1943 un 1945 hett se illegal in Florenz leevt. Nah Kriegsenn’ hett se in Flüchtlingslagern gegen Süüken un Epidemien kämpt. Van 1969 bit 1979 hett se ünner annern in Rom das Laboratorium för Zellbiologie vun den Natschonalen Forschensraat leit.. Hör Forschensarbeit konzentreer sück up zelluläre Nahrichtenöverdragen un Stüerensmechanismen vun dat Zell- un Geweevwasdom. Se hett den Epidermal Growth Factor (EGF), den Nervenwasdomsfaktor (NGF), en Polypeptid opdeckt, un hett tosommen mit Viktor Hamburger den Begreep „Neurotrophin“ präägt. För dat Isoliereeren un Charakteriseeren vun den Nervenwasdomsfaktor wurr se mit den Nobelpries uttekent. Se weer Liddmaat vun de Accademia Nazionale dei Lincei, Rom. In’ August 2001 wurr se vun Staatspräsident Carlo Azeglio Ciampi to Senatorin up Levenstiet maakt. In dat Johr 2006 sull se de konstitueerend Sitzung vun dat Parlament as Öllerspräsidentin leiten. Se hett dorup aber togunsten vun Oscar Luigi Scalfaro verzicht. Ok 2008 hett se up disse Ehre Verzicht. Hör Twillingssüster Paola (1909–2000) weer en spoodriek Künstlerin. Siet den Dood vun Józef Rotblat 2005 weer Levi-Montalcini de öldste levende Nobelpriesdräger. Siet den 4. Mai 2008 weer se todem de öldste Nobelpriesdräger överhoopt; tovör harr Tadeusz Reichstein disse Positschoon. Siet den 22. April 2009 weer se de eerste Person, de en Nobelpries kreeg un mindst 100 Johr olt wurr.","sentiment":"nds","name":"Low Saxon","natural":"Plattdüütsch"},{"value":"* Ich bin ein Baum mit vielen Ästen (Das Alter als Chance); Piper, München 1998. ISBN 3-492-04121-3","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Hugo Rafael Chávez Frías [] (* 28. Juli 1954 in Sabaneta; † 5. März 2013 in Caracas ) weer en venezolaansch Offizier un Politiker. Van 1999 bit to sien Dood weer he Staatspräsident vun Venezuela, nehm wiels sien Amtstiet diverse Verfaatensännern vör un hett deelwies mit Sünnervullmachten per Dekret regeert. Mit sien Programmatik hett sück Chávez up sien Vörbild Simón Bolívar beropen un de sien Insatz för en vereent Süüdamerika, woran he sück mit sien Bolivarisch Revolutschoon ünner Integratschoon vun sozialistisch un marxistisch Ideen ansluuten dee. De fröhere Oberstleutnant hett Anfang vun de 1980er Johren de Ünnergrundbewegen Movimiento Bolivariano Revolucionario 200 grünnd. Nah en scheefgahn Putschversöök, de hüm landswiet bekannt maken dee, keem he för twee Johr in Haft. He hett denn de Movimiento Quinta República grünnd un wunn 1998 die Präsidentschapswahlen. Bi de Wahlen 2000, 2006 un 2012 wurr he dreemal nahnanner weer wählt. Of Chávez sien Amtstiet as demokraatsch legitimeert oder völmehr diktatorisch bewert wurrn moot, is bit hüüd Gegenstand vun Debatten.","sentiment":"nds","name":"Low Saxon","natural":"Plattdüütsch"},{"value":"Chávez wurr as Söhn vun den ehmalgen Dörpschoolmeester Hugo de los Reyes Chávez un sien Fru Elena Frías de Chávez in den westvenezolaanschen Bundsstaat Barinas boren. He weer tweemal verheiraadt un harr veer Kinner (Rosa Virginia, María Gabriela, Hugo Rafael und Rosinés). Storven is he an de Folgen vun en Krebserkrankung.","sentiment":"nds","name":"Low Saxon","natural":"Plattdüütsch"},{"value":"<references>","sentiment":"nds","name":"Low Saxon","natural":"Plattdüütsch"},{"value":"Otto – Der Film (op plattdüütsch so veel as „Otto – de Film“) is de Titel vun en düütsche Filmkummedie ut dat Johr 1985 vun un mit Otto Waalkes. Speelbaas weer – blangen Otto sülvst – Xaver Schwarzenberger, de ok de Kamera bedeent hett. Vun de düütschen Premiere an’n 19. Juli 1985 bit to’t Enn vun’t Johr harr de Film ruchweg 14,5 Millionen Tokiekers.","sentiment":"nds","name":"Low Saxon","natural":"Plattdüütsch"},{"value":"De Film fangt an mit en Bild vun Trümmerdelen, de op’t Water drieven doot. Dör en Klobrill duukt Otto op un vertellt toeerst sien Levensgeschicht, üm denn op de Ümstännen to kamen, de em in disse Katastrophe bröcht hebbt: Otto beslutt een Dag, ut dat ruhige Oostfreesland in de grote Stadt to tehn. In Hamborg will he sien Glück versöken. Nu hett he aver keen Geld un geiht foorts den Kredithai Shark op’n Liem. Vun den kriggt he Startkapital, mit dat he sien Firma „OSSI“ (Ottis Super-Service International) grünnen will. Mit en klapprig Auto leevt he in en lütte Kamer ünner’t Dack un will annere Lüüd mit Infäll hülpen. Wohrhaftig hett he bald sien eersten Klienten. För den Opdrag bruukt Otto aver toeerst mol Zement, den he sik op en Bosteed „opdoon“ will. Op de Bosteed sünd ok de Millionär Ernesto un den sien Bruut silvia, üm sik ümtokieken. Dorbi fallt Silvia rünner, warrt aver tofallig vun Otto opfungen, de mit en Zementsack rekent hett. Üm nich as Zement-Deef optoflegen neiht Otto ut. Man, tohuus töövt al de nächste Schreck: De Geldhai Shark kummt Otto besöken, üm sik sien Geld torüchbetahlen to laten, de in’t Lüütdruckte utmaaskt weer. Natürlich hett Otto dat Geld nich. Shark gifft em en Frist un drauht em, dat he dat Geld beter bibringen schall. To’n Glück stellt sik rut, dat Silvia, de he dat Leven reddt hett, de Dochter vun de rieke Konsulin von Kohlen un Reibach is. De will em to’n Dank wat schenken, un so haapt Otto, dat he op disse Wies dat Geld tosamenkriggt. Man, dat Geschenk stellt sik as en sünnere Buddel wien rut. In’n wieteren Verloop kummt Otto jümmer wedder mit Saken in Kuntakt, de nipp un nau 9876,50 DM weert sünd – de Bedrag, den de Shark schullen deit. Eenmol is dat de Lööftring vun Silvia, denn en Jagdtrophäe. Man jeedmol mellt sik sien Geweten un hollt em dorvun af. Mit de Tiet verkiekt sik Otto denn ok noch in de junge Deern, man he kriggt dat nich recht op de Reeg, ehr den Hoff to maken. Daalslahn sett he sik opletzt mit en Eddel-Clochard tosamen, mit den he de Buddel Wien leddigsupen deit, de he schenkt kregen harr – ahn sik in’n Kloren to wesen, dat de Wien ok 9876,50 DM weert weer. Noch eenmol ritt Otto sik tosamen un beslutt mit Silvia en nee Leven antofangen, nadem he Shark utneiht is. Dör Tofall kummt he to en Bankroov vun de beiden Verbrekers Sonnemann un Haenlein, de sik nich reken künnt un blangento tallrieke Henwiesen op sik sülvst versnappen doot. Jemehr Büüt is jüst dat teihnfacke vun den Bedrag, den he schullig is. Verkleedt söcht he Silvia un ehr Mudder bi’n Putzbüdel op, woneem he wies warrt, dat de beiden mit Ernesto na den sien tweeten Wahnsitt na Rio de Janeiro flegen wüllt. Heemlich smuggelt Otto sik in’n Fleger un markt, dat ok de beidne Bankrovers ünner de Passageren sünd. He versöcht Interpol Bescheed to geven, man, de Fleger warrt vun de Verbrekers övernahmen, de ok de Kru bewusstloos slaht. Kort later kann Otto de Verbrekers egenhännig utschalten un flüggt nu sülvst den Jumbo-Jet. In den helen Schandaal finnt Silvia un Otto to’nanner, wiel siek gliektietig rutstellt, dat Ernesto in Wohrheit gor keen Millionär, man en afbrennten Bedreger. As en Flegerdräger in Sicht kummt, versöcht Otto den Jumbo-Jet to lannen, vunwegen dat he dat Schipp för Rio hollen deit. Dat geiht natürlich nich goot, wat de Szeen to Anfang verkloren deit. Tosamen mit de annern Passageren reddt sik Otto op en eensom Eiland, woneem Siliva un he opletzt en Poor warrt.","sentiment":"nds","name":"Low Saxon","natural":"Plattdüütsch"},{"value":"Otto – Der Film is mit dree Filmpriesen uttekent worrn:","sentiment":"nds","name":"Low Saxon","natural":"Plattdüütsch"},{"value":"In den Film warrt in lose Reeg Gags ut de Otto-Shows wies, de mit en groff ümschrevene Geschicht mit’nanner verbunnen warrt. Blangen Otto speelt vele bekannte düütsche Schauspelers un annere Persönlichkeiten in Gastrullen mit. En sünnere Rull harr de ehmolige Football-Doorhöder Wolfgang Kleff as Putzbüdel un Spegelbild vun Otto. He harr ok den Ökelnaam Otto, vunwegen dat he meist jüst so utsehn de.As de Film in’t Feernsehn wiest worrn is, sünd mitünner Szenen an’t Enn rutsneden worrn. So weer ünner annern na en Grootopnahm vun Otto in’t Cockpit op dat Trümmerfeld ümblennt. Man de Deel, as de Jumbo-Jet opsetten deit un allns tonichten maakt, weer nich wiest. In en annere Szeen künnt sik de Lüüd ut den afstörten Fleger op en eensom Eiland redden. Kort dorna warrt op Otto un Silvia blennt, as se sik ’n Söten geevt. Rutsneden weer, dat ehr Mudder an Anspraak hollen deit un de Lüüd verkloort, dat se de eenzigen Ziviliseerten op dat Eiland weern, worophen en Koppel vun Inborene kamt, de mit de Saken vun de Afstörten verkleedt sünd un Polonaise danst.","sentiment":"nds","name":"Low Saxon","natural":"Plattdüütsch"},{"value":"Dat Landgericht Veern is en Gericht von de Ordentliche Gerichtsborkeit, dat in Veern sitt. Dat is een von de ölven Landgerichten in Neddersassen.","sentiment":"nds","name":"Low Saxon","natural":"Plattdüütsch"},{"value":"Ünner dat Landgericht Veern staht de Amtsgerichten Achem, Deefholt, Neenborg, Oosterholt-Scharmbeek, Rodenborg, Stolzenau, Sulingen, Syke, Veern un Wasra. Över dat Gericht staht dat Oberlandsgericht Celle un de Bundsgerichtshoff in Karlsruhe.","sentiment":"nds","name":"Low Saxon","natural":"Plattdüütsch"},{"value":"Mit dat hannöversche Gerichtsverfatensgesett von’n 8. November 1850, dat an’n 1. Oktober 1852 in Kraft gahn is, sünd Verwaltung un Justiz kumplett trennt worrn un in Veern is en Bövergericht inricht worrn. Dor hebbt to de Tied de Amtsgerichten Veern, Snevern, Achem, Otterbarg, Leendaal, Oosterholt, Rodenborg, Zeven, Lesum un Blomendal tohöört. Nadem 1859 dat Obergericht Leh oplööst worrn is, hett dat Obergericht in Veern de Amtsgerichten Dorum, Hagen un Leh tokregen. Na dat Gerichtsverfatensgesett för dat Düütsche Riek von 1877 sünd de Gerichtsbezirken nee indeelt worrn. Eerste Plaans harrn dat, dat dat Bövergericht in Veern dichtmaken un Deel von’n Gerichtsbezirk von dat Landgericht Stood warrn schull, aver de Börgers hebbt sik dor för insett, dat dat Gericht in Veern blifft. So is dat kamen. Aver dat Bövergericht Neenborg müss dichtmaken un sien Gerichtsbezirk is Deel von’n Gerichtsbezirk von dat Gericht in Veern worrn. Na’n Tweten Weltkrieg hett dat Landgericht Veern an’n 3. Juli 1945 mit toeerst een Straafkamer wedder apenmaakt.","sentiment":"nds","name":"Low Saxon","natural":"Plattdüütsch"},{"value":"In de eersten Johren weer dat Gericht in dat Raadhuus von Veern ünnerbröcht. Von 1882 bet 1884 is en neet Gerichtsgebüüd boot worrn. Dat weer en roden Backsteenbo in’n Stil von de Grünnertied. Op de Höögd von de eerste Etaasch weren de Wöör Koenigliches Landgericht anbröcht, över de links un rechts twee prüüßsche Aadlers waken deen. 1962 is twüschen Landgericht un Amtsgericht en neet Gebüüd boot worrn, in dat de Staatsanwaltschop rin schull. 1962 weer dor för en Tied dat Landgericht ünnerbröcht, as dat Landgerichtsgebüüd ümboot worrn is. Dat Amsgericht is later afreten worrn un dor is en Neebo för kamen, de 1982 trech weer. In dissen Neebo is denn ok de Staatsanwaltschop intagen un dat Gebüüd von 1962 hett 1982 dat Landgericht övernahmen.","sentiment":"nds","name":"Low Saxon","natural":"Plattdüütsch"},{"value":"Präsident von dat Gericht is Rüdiger Lengtat. Dat Gericht hett 34 Richters. Dat gifft 14 Straaf- un ölven Zivilkamern, von de twee Kamern för Hannelssaken tostännig sünd.","sentiment":"nds","name":"Low Saxon","natural":"Plattdüütsch"},{"value":"De Lüh-Schulau-Fähr (LSF) is en Fähr över de Elv, de twüschen den Fähranlegger an de Lüh in Greundiek () un den Fähranlegger Willkomm-Höft in Schulau bi Wedel () föhrt. För de Fohrt bruukt de Fähr üm un bi 25 Minuten. De Fähr is blots för Footgängers un Fohrrääd dor. Autos hebbt dor keen Platz op. Dat is de eenzige Fähr över de Elv twüschen de Elvfähr Glückstadt–Wischhoben un de Fähr Cranz–Blanknees. Na’n Winterfohrplaan von November bet März föhrt de Fähr blots von Maandag bet Freedag, na’n Sommerfohrplaan ok an de Wekenennen.","sentiment":"nds","name":"Low Saxon","natural":"Plattdüütsch"},{"value":"De Lüh-Schulau-Fähr GmbH is an’n 25. März 1918 grünnt worrn. De eerste Fähr weer de Barkass Cecilia ut Vesack. Dat Schipp is al op’n Weg von Vesack na Schulau sunken, nadem de Sleper Vorwärts de Cecilia bi Stodersand rammt hett. Dat Schipp is aver wedder flottmaakt worrn un is von’n 1. Juni 1919 af an ünner’n Naam Lüh twüsche Greundiek un Schulau föhrt. An’n 22. Mai 1919 harr ok al de Fährverkehr mit de Barkass Lüh-Schulau I anfungen. Dat Schipp is twee Maal an’n Dag föhrt. 1922 hebbt se in Warnmünn noch en Schipp köfft, dat denn ünner den Naam Schulau lopen is. 1927 hett de Stoder Schippswarft en neet un grötter Schipp boot, dat den Naam Lüh kregen hett. 1959 is dat Schipp veer Meter länger maakt worrn un noch bet 1989 föhrt. 1935 is op de Warft D. H. Kremer de Schulau boot worrn. Se is bet Harvst 1991 föhrt. För de Lüh is 1989 de Dat Ole Land nee kamen. Dat ne’e Schipp 1991 hett wedder Schulau heten. De Scheep sünd all beid bi de Warft Menzer in Bardörp boot worrn un kunnen 12 Knoten lopen. Mit de Tied sünd de Pendlertallen dalgahn. Dorüm hett de LSF 2001 beslaten, de Schulau an de Reederee Kipp op Rügen to verköpen. 2010 is en neet Schipp bi de Warft Bolle in Derben in Opdrag geven worrn. De Dat Ole Land is bet to’n 31. Dezember 2011 lopen un denn an de Fluss- und Hafentouristik GmbH Carstensen in Cuxhoben verköfft worrn. Den Fährverkehr hett an’n 5. März 2012 dat ne’e Schipp Dat Ole Land II övernahmen. Dat Schipp hett Platz för 250 Fohrgäst un 70 Fohrrääd. Se hett en Längd över allens von 34,92 m, is 8,15 m breed, hett en middleren Deepgang von 1,40 m un en Verdrängung von 210,0 Tunnen. De Maschien is von Scania un bringt mit 331 kW en Tempo von 11,7 Knoten.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* Websteed von de Fähr (hoochdüütsch)","sentiment":"nds","name":"Low Saxon","natural":"Plattdüütsch"},{"value":"De Amerikaansche Swatte Aant(e) (Anas rubripes) is en noordamerikaansche Aart ut de Familie vun de Aantenvagels. Dor warrt se to de Aanten an sik mit torekent. Waart un Aante verscheelt sik nich groot. Se seht nich veel anners ut, as de Graue Aante. Vundeswegen warrt de Amerikaansche Swatte Aante hen un wenn ok bloß as en Unneraard vun de Graue Aante ankeken.","sentiment":"nds","name":"Low Saxon","natural":"Plattdüütsch"},{"value":"Dat Lief vun düsse Aant is 53 bit 61 cm lang. Wenn se utwussen sünd, weegt se in’n Harfst in’n Döörsnitt 1090 g. . De Waarten hefft en geelen Snavel un dunkere Feddern. Kopp un Hals sünd en beten wat heller. Bi düsse Aart fallt up, wie unnerscheedlich de enkelten Exemplare utseht. Normolerwiese sünd de Amerikaanschen Swatten Aanten in’n Norden en beten grötter, as wieder na Süden to. De dunkere Striepen over de Ogen hen is ganz verscheden lang un fallt unnerscheedlich dull up. Faken hett he en grönen Glimmer, just as de Nackenfeddern. Bitherto steiht noch nich fast, ob düsse Unnerscheede dor wat mit to doon hefft, datt sik de Aanten mit Graue Aanten krüüzt hefft.","sentiment":"nds","name":"Low Saxon","natural":"Plattdüütsch"},{"value":"Düsse Aanten leevt bloß man in Noordamerika. Bröden doot se an Meere, Dieke, Ströme un in Brookland in’t ööstliche Kanada vun de Hudson Bay bit na Neepundland hen, un denn na Süden to over de Groten Meere bit na New York un an de Küst vun North Carolina. In’t westliche Noordamerika gifft dat düsse Aantenaart nich. Hen un wenn verbiesetert se sik bit hen na de Azoren, na Ierland, Grootbritannien un Sweden. De Waarten treckt to’n Rusen bannig wiet un sünd denn ok wiet buten de Gemarken to finnen, wo se bröden doot. Se sünd denn ok in de Subarktis to sehn, wo dat keene Böme gifft, un in de Prärien un Parklandschoppen vun den Middelwesten. Amerikaansche Swatte Aanten könnt sik goot anpassen un leevt an ganz verscheden Waters. An’n leevsten hoolt se sik avers in Rgionen up, wo dat Woold gifft. Wieldes de Swatte Aante sunnerlich an Meere in’n Woold in’n Osten vun Noordamerika to finnen weer, wo dat veel Schadden gifft, hett de Graue Aante mit ehre hellern Feddern tomeist an Waters in de Prärie leevt, wo dat minner Schadden un mehr Licht geven hett. Vunwegen, datt de Minsch ingrepen, un Holt afneiht un Woolden anplant hett, hefft sik de Habitate dör’nanner mengelt un in de free Natur hefft sik de beiden Aantenaarden krüüzt. De Amerikaansche Swatte Aante treckt bloß to’n Deel over Winter weg. De wecken Populatschonen treckt na de ööstlichen Bundsstaten vun de USA hen un hoolt sik denn sunnerlich an de Küst up. Annere Populatschonen blievt dat ganze Johr in de Gemarken um de Great Lakes umto.","sentiment":"nds","name":"Low Saxon","natural":"Plattdüütsch"},{"value":"Amerikaansch Swatte Aanten freet allens. Dor hoolt se sik bi an dat, wat to finnen is, wo se leevt. An de Waterkant freet se mehr Warvellose Deerter, as wieter na dat Binnenland hen. Alltohopen freet se mehr Deerter, as de Grauen Aanten. Hento kummt Saat vun Gras un Seggen, dorto Blöer un Wuddeln vun Waterplanten. Sunnerlich in’n Sommer freet se veel Deerter. In Maine is unnersocht wurrn, datt de Swatten Aanten, de dor bröden döen, bit hen to 74 % lüttje Kreeftdeerter un Insekten freten hefft.","sentiment":"nds","name":"Low Saxon","natural":"Plattdüütsch"},{"value":"In de Aantnvölker gift dat mehr Waarten, as Aanten. Sunnerlich in’t eerste Johr kriegt de Waarten faken keen Aante af. Liekers paart se sik nich so faken mit de Aanten vun annere Waarten, as dat bi de Graue Aante begäng is. Dat gifft dor ok en Reeg vun Henwiese up, datt de Paare en poor Johre tosamen blievt. , Dat Nest warrt bloß man vun de Aante boot. Dor hannelt sik dat normolerwiese bloß um en lüttje Kuhlen bi. Utstaffeert weert de mit Feddern, unner dat Bröden kaamt dor denn noch Dunen to. De Eier weert mit Dunen afdeckt, wenn dat Seken dat Nest mol verlaten deit. De Aante leggt seven bit 11 Eier, de sünd all cremewitt. De Küken kruupt ut na 23 bit 25 Dage. En grote Masse vun de Gelege gaht verloren, to’n Deel sünd dat bit to 50 % in en Region. In de Chesapeake Bay kruupt to’n Bispeel bloß man ut 38 % vun de Nester Junge ut. Wenn en Gelege verlaren is, leggt de Aante bit hen to dreemol ne’e Eier, man fökener, wenn de Aanten al wat oller sünd un nich to’n eersten Mol bröödt hefft.","sentiment":"nds","name":"Low Saxon","natural":"Plattdüütsch"},{"value":"De Bestand vun de Amerikaansche Swatte Aante löppt achterut. Dat lett, as wenn düsse Aart al vun de 1950er Johre af an elk Johr in’n Döörsnitt 3 % achterut lopen deit. De North American Waterfowl Management Plan hett sik vundeswegen sunnerliche Aktschonen vornahmen, um düsse Aart to schulen. Grund for dat Achterutlopen vun den Bestand is, datt de Habitate vun Minschen ännert wurrn sünd. Dor tellt sunnerlich dat Afneihn vun Holt to, wat dor to bidregen deit, datt de Grau Aante sik wietr utbreden kann.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* List vun Vagels","sentiment":"nds","name":"Low Saxon","natural":"Plattdüütsch"},{"value":"Johannes Thingnes Bø (* 16. Mai 1993 in Stryn) is es norweegsch Biathlet. He tell to de gröttst Talenten vun sien Sports, is dreefack Weltmeester un is mehrfack Jögd- bzw. Juniorenweltmeester. Af un to nimmt he ok an Langloopwettbewarfen deel. In‘ Januar 2013 geev he sien Debüt in den Biathlon-Weltcup un kunn in disse hööchste Rennserie bitlang 20 Mal winnen – mit 20 Johren is he todem de jüngste Weltcup-Sieger siet Mark Kirchner 1991 un mit 21 Johren de jüngste Sprintweltmeester siet den Titel vun Kirchner in dat Johr 1990. All in sien tweet Weltcupsaison kunn Bø den darten Platz in de Gesamtwertung haalen.","sentiment":"nds","name":"Low Saxon","natural":"Plattdüütsch"},{"value":"Bø is dat tweetjüngste Kind vun Klemet Bø und Aslaug Hildegunn Thingnes Bø (beid * 1957); he hett dree Bröers un een Süster. Sien Moder bedrifft in Stryn en eegen physiotherapeutische Praxis, sien Vader is in de Melkveehhhollen tätig, sien knapp fiev Johr öllere Bröer Tarjei is as Olympia- un Gesamtweltcupsieger as ok mehrfack Weltmeester ebenfalls bannig spoodriek Biathlet. De Sportjournalist, Moderator un Fotograf Harald Endre Thingnes is Johannes sien Unkel vun moderssiet. He hett de wiederführen School (Stryn vidaregåande skule) in sien Heimatoort besöcht un truck in‘ Mai 2012 nah Lillehammer, wo neben Tarjei ok völ anner norweegsch Biathleten leven un traineeren. Dor hett he sück an de Hoochschool Lillehammer inschreeven.","sentiment":"nds","name":"Low Saxon","natural":"Plattdüütsch"},{"value":"Bø speel tonächst af sien fievt Levensjohr Football un hett dat dor bit in de Kreisliga schafft. As he mit 16 Johren up de wiederführen School wesseln dee, wull he dor oorsprünglich ok Football as Sport-Wahlfack wählen. Sien Öllern hemm hüm aber dorvan övertüügt – ok ünner den Indruck vun den Spood vun sien Broer Tarjei –, een Maand lang Biathlon uttoprobeeren. An dat Enn‘ vun disse lütt Periood hett he sück all twee Titel bi de norweegsch Jöögdmeesterschapen in‘ Sömmerbiathlon 2009 haalt un konzentreer sück dornah blots noch up Biathlon. In de Folge gull Bø as völverspreeken Talent un groot Nahwusshaapen un he wunn tallriek wiedere Juniorenrennen. Bi de in Åmot utdragen norweegsch Meesterschapen 2010 belegg he an‘ 9. April in‘ Sprint över 10 Kilometer mit 01:51 Minüüt Rückstand woll blots den teihnten Platz, weer aber binnerhalv vun dit Dezett blots een vun twee  Athleten ahn Scheetfehler un mit blots 16 Johren de jüngste Biathlet, de je bi de Seniorenmeesterschapen en so hooch Platzeeren recken kunn.","sentiment":"nds","name":"Low Saxon","natural":"Plattdüütsch"},{"value":"To’n Uptakt vun de Saison 2010/11 geev he an‘ 27. November 2010 in Beitostølen sien Debüt in‘ IBU-Cup un wunn mit den 28. un den 16. Rang in twee Sprintrennen glieks eerste Punkte. Dat bleeven allerdings för mehr as twee Johren sien eenzigen Insätze. Över Expertenkrinken herut rück he eerstmals in dat Blickfeld vun dat apenlich Interesse un de Medienberichterstattung, as Tarjei an‘ 10. Dezember 2010 in‘ Ansluss an sien eegen eerst Weltcupsieg in Hochfilzen in en Interview seggt hett: : „Aber ich weiß, da gibt es noch einen besseren [als ihn selbst]: Meinen jüngeren Bruder Johannes. Da hab ich schon Schiss, wenn er mal weltcuptauglich ist. Der ist wirklich gut! Ich hoffe schon, dass wir irgendwann in der Staffel zusammen laufen können, aber im Einzelwettkampf wird er mal ein harter Konkurrent.“ De Norges Skiskytterforbund (Norweegsch Biathlon-Verband) hett Bø kört dorup för den Kader upstellt, de dat Land in‘ Februar 2011 bi dat European Youth Olympic Festival in dat tschechisch Liberec vertreeden sull. Dor wunn g´he sowohl mit de Mixed-Staffel as ok in dat Eenzel jewiels de Sülvermedaille un den Sprint up sien Naam schrieven. Trotz veer Straafrunnen hett he bi dit Rennen wiels de Slussrunn 17 Sekunnen uphaalt un wunn. Anfang März vun dat glieker Johr hett he sück doröver herut noch twee norweegsch Juniorenmeestertitel haalt un an‘ 25. März wunn he in Dombås den Supersprint vun de natschonale Rennserie Norgescup in de Kategorie U-18 un seker sück mit söben Daagsiegen ok de  Gesamtwertung. Dormit harr he ok den olden Rekord vun Ole Einar Bjørndalen braaken, de bi sien Juniorengesamtsieg 1990/1991 fiev Eenzelerfolge fiern kunn. Enn‘ vun den Maand is he in Målselv to sien tweet norweegsch Meesterschapen antreeden, dor reck he sowohl in‘ Sprint as ok in dat Eenzel över 20 Kilometer un mit de Staffel den sössten un in de Verfolgung den negenten Platz.","sentiment":"nds","name":"Low Saxon","natural":"Plattdüütsch"},{"value":"Ok dat Johr 2012 fung spoodriek för Bø an. An‘ 23. Januar hett man hüm för de kört dornah anfangen Biathlon-Junioreneuropameesterschapen in dat slowaaksch Osrblie upstellt. Dor wunn he en kompletten Medaillensatz un reck in‘ Sprint Platz 8. Wenige Week dorup fier he bi sien eerst Juniorenweltmeesterschapen sien Karrierehööchtpunkt bit dorhen. As Favorit verpass he in dat Eenzel över 12,5 Kilometer den Postestplatz as Veert blots um 19 Sekunnen – un dat, ofschons he wegen sien Scheetfehler mit söss Straafminüüt beleggt wurrn weer. Tosommen mit Erling Aalvik, Marius Hol un Vetle Sjåstad Christiansen reck he aber dat Staffel-Gold un ansluutend ok noch Sprint und Verfolgung. Bi dat Verfolgungsrennen keem Bø, de sück dree Scheetfehler leisten, knapp twee Minütt vör den tweetplatzeeren un fehlerlos Matthias Dorfer in’t Teel. Mit sien dree Goldmedaillen weer he dormit de spoodriekste Athlet bi disse Wettkämpen. Bi de norweegsch Meesterschapen in Trondheim to’n Afsluss vun de Saison weer Platz 4 in den Massenstartwettbewarf sien best Ergevnis.","sentiment":"nds","name":"Low Saxon","natural":"Plattdüütsch"},{"value":"In‘ April 2012 wurr he mit man blots 18 Johr in den A-Natschonalkader för den Weltcup 2012/2013 upnommen un weer dormit dat tweetjüngst Mannschapsliddmaat vun all Tieden. In‘ Sömmer vun dat glieke Johr gelung hüm dat bi eenig Testrennen eerstmals, Ole Einar Bjørndalen, Emil Hegle Svendsen un Lars Berger zu besiegen. To Anfang vun den folgen Winter full Bø aber wegen en Viruserkrankung u tun de norweegsch Sportchef Per Arne Botnan hett seggt, dat he dorum weder för den Weltcup-Uptakt in Östersund noch för den eersten IBU-Cup in Idre upstellt würr. En Insatz bi den tweeten IBU-Cup in Beitostølen weer aber düchtig wohrschienlich. Dat düer denn aber doch länger as vermoot un Johannes Thingnes Bø kehr eerst an‘ 5. Januar 2013 to’n veerten IBU-Cup in dat eestnisch Otepää in dat Team torüch, as he in dat Eenzel över 20 Kilometer mit söss Scheetfehlern un en Rückstand vun 05:04 Minüüt den 23. Platz belegg. Dat weer eerst sien dart Insatz överhoopt in disse Wettkampreeg. An den folgen Dag reck he in‘ Sprint ahn Scheetfehler den tweeten Rang – mit 10,2 Sekunnen Rückstand up den Winner Magnus Jonsson ut Sweden. Anstatt ok to’n nächsten Cup nah Ostrow wieder to reisen, traineer he in Vörbereiten up de in Obertilliach utdragen Biathlon-Juniorenweltmeisterschaften in Norwegen. Sien in dat Vörfeld sett Teelen för dissen Saisonhööchtpunkt muss he wegen sien gesundheitlich Probleme in de Saison aber nee anpassen; sien Teel weer nu Staffelgold un een Eenzelmedaille. He hett sück dorhengahnd ütert, dat he woll eerst kört nah de Juniorenweltmeesterschapen weer sien vull Leistungspensum würr afropen können. Wegen sien good Leistungen in‘ IBU-Cup, mehrere Utfälle in de Stammformatschoon (ünner annern Emil Hegle Svendsen un Ole Einar Bjørndalen) un to dat Vörbereiten up de  Juniorenweltmeesterschapen kunn Bø an‘ 20. Januar 2013 bi dat Staffelrennen in dat italieensch Antholz sien Weltcupdebüt fiern. He weer achter Lars Helge Birkeland un Alexander Os dart Starter vun dat Quartett, dat Henrik L’Abée-Lund afsluuten dee. Mit twee Nahladern in dat liggend un sogor een Straafrunn in dat stahnd Scheeten füüg he sück aber in dat dörwussen Gesamtbild vun de kumplett nee upstellt norweegsch Mannschap in, de blots up den 10. Platz keem. In dat eerst Rennen vun de Juniorenweltmeesterschapen Enn‘ Januar 2013, den Sprint, wunn Bø mit een Scheetfehler de Sülvermedaille – 4,9 Sekunnen achter den stark loopen Russen Alexander Wiktorowitsch Loginow|Alexander Loginow]], up de he aber noch 1,5 Kilometer vör Rennenn‘ noch en Vörsprung vun knapp acht Sekunnen harr. De Bronzemedaille seker sück Loginow sien Landsmann Maxim Zwetkow. An den dorupfolgen Dag keem dat bi de Verfolgung to en Rokaad vun de dree Eerstplatzeerten, in de Bø sien veerten Weltmeestertitel haalen dee. In dat Eenzelrennen keem he blots up Platz 9 un Loginow wunn sien tweeten Titel. An‘ letzten Dag vun de Wettkämpe führ he – as tovör as Teel utgeeven – de norweegsch Staffel as Slusslöper to de Titelverteidigung un hett ansluutend seggt: „Das ist das wichtigste Rennen. […] Wenn wir im Sommer trainieren, ist eines unserer Ziele, in diesem Wettkampf Gold zu gewinnen.“ Nah dat krankheitsbedingt Utlaaten vun de Junioreneuropameesterschapen in Bansko hett Bø an‘ 28. Februar mit den Sprint in Oslo sien tweet Weltcuprennen bestreeden. Wiels sück mit Loginow un Zwetkow sien starkste Konkurrenten vun de Juniorenwettbewarfen ünner de best Teihn platzeeren kunnen, muss he sück  allerdings mit een Scheetfehler un 01:39 Minüüt Rückstand up den Sieger – sien Bröer Tarjei – mit Rang 28 tofräe geven. Twee Daag later hett he sück in dat Verfolgungsrennen up den 25. Platz verbetern, hett denn aber up de Deelnahm an den Massenstart verzicht. An de norweegsch Juniorenmeesterschapen hett he nich deelnommen, dorför aber an den vörletzten Weltcup in Sotschi. De Uptakt in dat russisch Rennweekenn‘ up de düchtig löperisch ansprööksvull Strecke vun de Olympisch Winterspelen 2014 verleep för Bø ganz schlecht, as he dat Eenzelrennen mit över söben Minüüt Rückstand blots up Rang 68 afsluuten kunn. Fehlerfree bleev he dorgegangen in dat Sprintrennen un keem dormit up Platz 20 to wiedere Weltcuppunkte. Bi dat afsluuten Staffelrennen an‘ 10. März wurr Tarjei Bø sien Wunsch ut den Dezember 2010 wohr. Tosommen mit sien jüngere Bröer in en Staffel starten to können. Johannes övergeev as dart Löper an hüm un dat norweegsch Quartett verpass up den veerten Rang blots knapp de Podestplätze. An‘ 16. März 2013 gung sluutend sien eerst Weltcupsaison in Chanty-Mansijsk. Woll gelung hüm mit Rang 20 in de Verfolgung en düütlich Verbeetern um 17 Plätze in‘ Vergliek to’n Sprint vun den Dag vörher – dat he aber trotz veer fehlerfree Scheetinlaagen noch en Rückstand vun över twee Minüüt harr, hett sien Defizite in dat Loopen apen leggt. För den afsluuten Massenstart kunn he sück nich qualifizeeren. An dat Enn‘ vun de Saison harr he sück in den Gesamtweltcup up Rang 59 inreeht. To’n Saisonafsluss in Dombås wunn Bø sien eersten Medaillen bi norweegsch Seniorenmeesterschapen – twee sülvern in Individualrennen un den Titel mit de Staffel Sogn og Fjordane SSK.","sentiment":"nds","name":"Low Saxon","natural":"Plattdüütsch"},{"value":"Kört vör Anfang vun dat Sömmertraining hett sück Bø in de letzt Aprildaag 2013 bi en Fohrradunfall up den Nordsetervegen in Lillehammer besehrt un sück dat Slötelbeen braken. Doruphen muss he sien Vörbereiten up de Weltcup-Saison 2013/2014 um mehrere Weeken verschuven un kunn eerst in‘ August weer mit dat Intensivtraining anfangen. Midden November weer de Biathlon-Weltelite to den offiziellen Saison-Start in dat norweegsch Sjusjøen to Gast. Bø wies sück good verhaalt un reck in den Sprint en achten un in‘ Massenstart Platz 7. In‘ Vörfeld vun de Veranstaltung hett Per Arne Botnan, Sportdirekter vun den norweegschen Biathlon-Verband seggt: : „Er muss im Schießen noch stabiler werden. Aber an einem maximalen Tag mit voller Ausbeute [beim Schießen] kann er ein Rennen im Weltcup gewinnen. Er sollte das jetzt noch nicht als Ziel haben, aber es kann passieren.“ Glieks dornah geev de norweegsch Trainer Espen Nordby Andersen de Kadernomineeren för de eerst dree Weltcups vun den Winter 2013/2014 bekannt, dornah sull Bø bi de tweet Statschoon in Hochfilzen togunsten vun Lars Berger utsetten. Ok in dat eerst Weltcuprennen vun den Winter, de Mixed-Staffel in dat sweedsch Östersund, hett man Vetle Sjåstad Christiansen un Tarjei Bø vörtrucken, so dat Johannes an‘ 28. November bi dat Eenzel-Rennen in de nee Saison starten dee. Nah veer Scheetfehlern muss he sück mit den 27. Platz tofräe geveen, sammel aber weer Weltcuppunkte. Twee Daag later wies he in‘ Sprint sien bit dato starkste Leistung in‘ Weltcup un leep dank en flink Slussrunn as best Norweger up Platz negen; in de Top Ten weer he todem de eenzige Athlet mit twee Scheetfehler. Dat Verfolgungsrennen hett man denn aber wegen to starken Wind afseggt. Bø sien Konkurrenzkamp mit den an sien Stäe loppen Berger wurr wiels den Weltcup in Hochfilzen noch scharper, nahdem de unverwacht den Sprint winnen un sück so för sien längerfristige Präsenz in de eerst Mannschap Warf bedrieven kunn. Een Week later an‘ 14. Dezember weer Bø bi de darte Statschoon in Le Grand-Bornand aber baben up, as he sien eerst Weltcupsieg fiern kunn: He bleev in Afwesenheit vun sien Bröer Tarjei, Ole Einar Bjørndalen un Emil Hegle Svendsen in‘ Sprint ahn Scheetfehler, kunn sück mit en stark Loopleistung an de Tipp vun dat Feld setten un harr in’t Teel 32,9 Sekunnen Vörsprung up Ondřej Moravec un sogor 37,1 Sekunnen up den bit dorhen de Saison un de Vörjohren domineeren Dartplatzeerten Martin Fourcade. An den nächsten Dag hett he denn ok de Verfolgung wunnen un weer dormit in de Weltspitze ankommen. Wegen sien övertüügend Leistungen wurr Johannes Thingnes Bø as Liddmaat vun dat sössköppig norweegsch Mannlüüdteam för de Olympisch Winterspelen 2014 in Sotschi nomineert. De eerst Wettbewarf, de Sprint, den de Teamkolleeg Bjørndalen wunn, verleep för hüm aber overhoopt nich good mit. Mit veer Scheetfehler un blots dörsnittlich Loopleistung reck he bi dit Rennen blots Platz 55 un kunn sück dormit man blots knapp för den Verfolger qualifizeeren. In de Folgerennen wurrn aber insbesünnere sien Scheetleistungen beter un in‘ Massenstart keem he sogor up Platz 8. In den Massenstart wurrn hüm aber Bjørndalen un Svendsen (de den Massenstart wunnen harr) vörtrucken. An den vörletzten Dag vun de Spelen bill he gemeensam mit sien Bröer as ok Bjørndalen un Svendsen den norweegsch Staffel, wo he good Leistungen in’t Scheeten un Loopen afropen kunn. Up en seker Medaillenkurs liggend hett sück Slusslöper Svendsen in dat letzt Scheeten aber to völ Fehler leist, so dat de norweegsch Staffel blots up den veerten Platz lannen dee. Nah de Olympisch Winterspelen hett Bø Anfang März up en Start bi de Biathlon-Juniorenweltmeesterschapen 2014 in Presque Isle, USA, verzicht, um sück up de restlichen Weltcuprennen vun de Saison to konzentreeren. Bi den vörletzten Weltcup vun de Saison in Kontiolahti wunn he bi düchtig schlecht Windbedingungen all dree Weltcuprennen un verbeter sück dormit up Platz 2 in de Gesamtwertung. Dissen Platz kunn he bi de letzt Weltcupstatschoon an‘ Holmenkollen in Oslo nich hollen (he keem dor nich ünner de best Teihn un muss noch Emil Hegle Svendsen an sück vörbitrecken laaten), trotzdem reck he sowohl in de Gesamtwertung as ok in‘ Sprintweltcup jewiels an dat Enn‘ vun de Saison den darten Platz, womit he in de Weltspitze ankommen weer.","sentiment":"nds","name":"Low Saxon","natural":"Plattdüütsch"},{"value":"To de Vörbereiten up de nee Saison is Bø in‘ Sömmer 2014 bi de bekannt Blinkfestivalen antreeden, in dessen Rahmen in Sandnes un umto mehrere Skilangloop- un Biathlon-Wettbewarfen up Rullskiern utdragen wurrn. An‘ 31. Juli hett he dorbi in Lysebotn dat Skilangloop-Barguprennen över en Distanz vun söben Kilometern mitmaakt un keem dorbi up den sössten Platz – direkt achter sien Bröer Tarjei un vör Skilangloopprofis as bispeelswies Petter Northug, Federico Pellegrino, Roland Clara, Finn Hågen Krogh un Devon Kershaw. Bi dat eerst Weltcuprennen vun de Saison 2014/2015 – de Mixed-Staffel in Östersund – keem Bø an‘ 30. November noch nich to’n Insatz. Up de tweet Statschoon in Hochfilzen keem he in‘ Sprint all to sien sössten Weltcupsieg. Sien nich so konstant Scheetleistungen hemm hüm in disse Saison aber eenig good Platzeeren köst. Eerst in‘ Januar 2015 gelung hüm dat, sien Leistungen up hooch Niveau to hollen. Mit de Staffel muss he sück in Oberhof blots den Russen slahn geven, in‘ Sprint verpass he as Veert knapp dat Podest. Weniger as een Week later führ he de norweegsch Staffel up de nächst Weltcup-Statschoon in Ruhpolding to’n Sieg un kunn ok den Sprint up sien Naam schrieven. Den afsluuten Massenstart harr he wohrschienlich ok wunn, denn eerstmals in disse Disziplin bleev he in all veer Scheetinlagen ahn Fehler. In de dart Loipen-Runn is aber de vör hüm in Führung loopen Jakov Fak to Fall kommen; Bø kunn nich mehr utwieken un is ebenfalls stört. En dordör notwennig Skiwessel hett hüm denn Tiet köst un he keem dornah nich mehr an de Führenden heran un belegg denn den 10. Platz. Dat geev ansluutend noch wiedere Siege mit de Staffel in Rasen-Antholz as ok mit de Mixed-Staffel in dat tschechisch Nové Město na Moravě un mehrere Top-Ten-Platzeeren. Anfang März is Bø mit de norweegsch Mannschap to de Biathlon-Weltmeesterschapen 2015 nah Kontiolahti reist. In dat eerst Rennen dor, de Mixed-Staffel, bleev he ahn Fehler. Een Straafrunn dör Tiril Eckhoff verhinner aber en beter Ergevnis as Rang dree. De Die Bronzemedaille weer dormit dat eerste Edelmetall vun Johannes Thingnes Bø bi de Weltmeesterschapen vun de Senioren. Twee Daag later hett he sück in‘ Sprint woll een Fehler bi den stahn Anslag leist, harr aber Glück, dat de annern windbedingt noch schlechter scheeten deen. Mit sien good Loopleistung seker he sück den Titel vör den Kanadier Nathan Smith un sien Bröer Tarjei. Mit 21 Johren weer he dormit de jüngste Sprintweltmeester siet den Sieg vun Mark Kirchner 1990. De bannig good Utgangspositschoon kunn Bø in dat Verfolgungsrennen nich bruukbor ümsetten. Ditmal sünd hüm to völ Scheetfehler ünnerloopen un he keem blots up Rang 31. In dat Eenzel reck he weer en 7. Platz un mit de norweegsch Staffel wunn he denn noch de Sülvermedaille achter de Mannschap ut Düütschland. Wiel he ok to de letzt Weltcupstatschoon nah Chanty-Mansijsk reisen dee, hett he up en Deelnahm an de norweegsch Meesterschapen in Sirdal verzicht. In den Gesamtweltcup keem he an’ Enn‘ up den 5. Platz. Dissen Platz reck he ok in den Eenzel- und Sprintweltcup vun de Saison.","sentiment":"nds","name":"Low Saxon","natural":"Plattdüütsch"},{"value":"De Vörbereitung up sien veerte Weltcupsaison verleep för Johannes Thingnes Bø ahn Probleme. Van‘ 21. bit 23. August 2015 hett he an de norweegsch Sömmerbiathlon-Meesterschapen in Os deelnommen, wo Platz veer in de Verfolgung sien best Ergevnis weer. De Saison fung för hüm an‘ 29. November 2015 in Östersund, wo he mit de Staffel glieks winnen dee. Insgesamt gelungen Bø in de Saison söben Weltcupsiege un söss wiedere Podiumsplatzeeren. Mit 820 Punkten belegg he sluutend den tweeten Platz in‘ Gesamtweltcup achter Martin Fourcade. Todem reck he den darten Platz in‘ Verfolgungsweltcup un kunn sien darten Platz in den Sprintweltcup ut den Winter 2013 / 2014 wedderhaalen. Hööchtpunkt vun disse Saison weern in‘ März 2016 die Weltmeesterschapen in Oslo. Gliek in den eersten Wettkamp seker he sück mit de norweegsch Mixed-Staffel de Bronzemedaille. Wiels he ansluutend sowohl in den Sprint, as ok in de Verfolgung un in‘ Eenzel jewiels blots up den veerten Platz keem, wunn he an‘ 12. März mit de Staffel vör dat düütsche Quartett. Blots een Dag later wies he in den Massenstart en unverwacht good Scheetleisitung un wurr nah en Duell up de letzt Runn mit 2,8 Sekunnen Vörsprung up Martin Fourcade Weltmeester.","sentiment":"nds","name":"Low Saxon","natural":"Plattdüütsch"},{"value":"De Saison 2016/17 fung mit Platz 2 in dat Eenzel vun Östersund bannig good an. Ok in Pokljuka reck he in Sprint den 2. Platz. In Oberhof up de veerte Statschoon is he nich antreeden und keem in dat nee Johr in Ruhpolding nich besünners good torecht, wunn aber den Massenstart vun Antholz vör Quentin Fillon Maillet un Anton Schipulin. An dat Enn vun de Saison reck he Platz 3 in den Gesamtweltcup. Bi de Biathlon-Weltmeesterschapen 2017 reck he in den Sprint den tweeten Platz achter Benedikt Doll un hull dissen Platz ok in de ansluuten Verfolgung, blots dat jetzt Martin Fourcade vör hüm leeg. In‘ Eenzel reck he den 8. Platz, in‘ Massenstart aber to’n darten Mal den 2. Platz, ditmal achter Simon Schempp. De beid norweegsch Staffeln, in de he insett weer, reck jewiels blots den 8. Platz.","sentiment":"nds","name":"Low Saxon","natural":"Plattdüütsch"},{"value":"In dat Öller vun 18 Jahren wurr Johannes Thingnes Bø an‘ 22. Januar 2012 mit den Karolineprisen uttekent. Disse Utteknung gellt as renommeertest Nahwussspries vun Norwegen un wurrd Schölern vun wiederführen Schoolen tospraaken, de sück entweder in‘ Sport, in de Musik oder in de Kunst besünners hervördaan hemm u nto glieker Tiet bannig good Schoolleistungen vörwiesen können. An‘ 23. Dezember 2013 geev de Jury vun de siet 2002 jährlich utricht Idrettsgallaen (de.: Sportgala) Bø sien Nomineeren in de Kategorie „Dörbröök vun dat“ bekannt. Sien Konkurrenten um den Pries weern Tiril Sjåstad Christiansen (Freestyle-Skiing), Caroline Graham Hansen (Football), Tom Beier Jensen (Sportscheeten), Henrik Kristoffersen (Ski Alpin) as ok Are Strandli / Kristoffer Brun (Rudern). An‘ 4. Januar 2014 in dat Oslo Spektrum hett man Bø den Pries tospraaken. Sien Bröer Tarjei harr den sülvigen Pries 2011 kreegen. : ''Anmarken: De Utteknungen in‘ Rahmen vun de Idrettsgallaen sünd nich to verwesseln mit de Ehrung as „Sportler vun dat Johr“.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Armsen (hoochdüütsch Armsen) is en Dörp in de Gemeen Kerklinneln in’n Landkreis Veern, Neddersassen. Binnen de Gemeen Kerklinneln billt de Oort de polietsche Oortschop Armsen. Bi dat Dörp höört von öllers ok de lüttjere Oort Neenföör mit to.","sentiment":"nds","name":"Low Saxon","natural":"Plattdüütsch"},{"value":"De Oort liggt op de Achem-Veerner Geest. Dat Water ut dat Rebeed flütt över Gravens un den Drommelbeek na de Aller hen af.De Naveröörd sünd Specken un Ramels in’n Noorden, Neenföör, Kükenmoor, Veernermoor un Saasloh in’n Noordoosten, Neernabargen in’n Süüdoosten, Wittloh in’n Süden, Hogenabargen in’n Süüdwesten, Lutten in’n Westen un Eitze un Wetenmöhlen in’n Noordwesten.","sentiment":"nds","name":"Low Saxon","natural":"Plattdüütsch"},{"value":"Armsen kummt üm 1320 as Ermedessen toeerst in de Oorkunnen vör.","sentiment":"nds","name":"Low Saxon","natural":"Plattdüütsch"},{"value":"In de Franzosentied von 1810 bet 1814 hett de Oort to de Mairie Kerklinneln in’n Kanton Veern höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört. De Oort hett vör 1885 to de Vaagdie Eitze in dat Amt Veern tohöört. Na 1885 weer dat in’n Kreis Veern, de 1932 mit’n Kreis Achem to’n ne’en un grötteren Kreis Veern tohoopgahn is.De Oort is an’n 1. Juli 1972 mit de Gemeenreform in Neddersassen Deel von de Gemeen Kerklinneln worrn. Sietdem billt de Oort binnen de Gemeen en Oortschop mit egen Oortsvörsteiher.","sentiment":"nds","name":"Low Saxon","natural":"Plattdüütsch"},{"value":"Armsen is evangeelsch-luthersch präägt un höört to dat Kaspel von de Jakobi-Kark in Wittloh. Bet 1973 hett de Oort to dat Kaspel von de Andreas-Kark in Veern höört. För de Kathoolschen is de St.-Josef-Kark in Veern tostännig. Dat Dörp hett en egen Karkhoff an’n Karkhoffsweg. De Karkhoff hett ok en Kapell.","sentiment":"nds","name":"Low Saxon","natural":"Plattdüütsch"},{"value":"* opstunns: Friedrich Koch","sentiment":"nds","name":"Low Saxon","natural":"Plattdüütsch"},{"value":"De Schüttenvereen Armsen is 1911 grünnt worrn un de Heimat- un Kulturvereen Armsen an’n 19. Januar 2001.","sentiment":"nds","name":"Low Saxon","natural":"Plattdüütsch"},{"value":"Armsen hett en egene freewillige Füürwehr, de 1940 grünnt worrn is.","sentiment":"nds","name":"Low Saxon","natural":"Plattdüütsch"},{"value":"Dör Armsen löppt de Kreisstraat 38, de in’n Noordwesten an Lutten langs na Wetenmöhlen geiht un in’n Süüdoosten na Neernabargen an de K 13. Von Armsen na Süüdwesten geiht de K 28, de in de Landsstraat 160 münnt. De L 160 föhrt in’n Noordwesten över Hogenabargen, Lutten un Eitze na Veern un in’n Süüdoosten över Süüdkampen na Kerkboitzen an de Bundsstraat 209. De nächste Autobahn is de Autobahn 27 (Afsnidd Bremen–Wasra). De Opfohrt 26 Veern-Oost liggt acht Kilometer in’n Noordwesten von Armsen an de L 171. De nächste Bahnhoff is so bi negen Kilometer wied weg in’n Noordwesten de Bahnhoff Veern an de Bahnlien Wunsdörp–Bremen. Disse Bahnhoff is ok inbunnen in dat Nett von de Regio-S-Bahn Bremen/Neddersassen. Op de Bahnlien Veern–Wasra hett dat von 1910 bet 1969 Personenverkehr geven. De Bahnhoff Armsen leeg en beten buten dat Dörp in’n Süüdwesten.","sentiment":"nds","name":"Low Saxon","natural":"Plattdüütsch"},{"value":"Armsen harr fröher en egen Volksschool. Vondaag gaht de Kinner op de Grundschool Lutten.","sentiment":"nds","name":"Low Saxon","natural":"Plattdüütsch"},{"value":"* Jürgen Siemers: Das Dorf Armsen - Ermedessen hieß der Ort im Mittelalter. Sülvsverlag, 1991","sentiment":"nds","name":"Low Saxon","natural":"Plattdüütsch"},{"value":"* Websteed över dat Dörp (hoochdüütsch)","sentiment":"nds","name":"Low Saxon","natural":"Plattdüütsch"},{"value":"Stechmann is de Familiennaam von","sentiment":"nds","name":"Low Saxon","natural":"Plattdüütsch"},{"value":"Casari is de Familiennaam von","sentiment":"nds","name":"Low Saxon","natural":"Plattdüütsch"},{"value":"Rockingham County is en Kreis (County) in’n US-Bundsstaat Noord-Carolina. He hett 93.643 Inwahners (Stand Zensus 2010) op en Rebeet vun 1.466 km². De Sitt vun de Verwalten is in Wentworth.","sentiment":"nds","name":"Low Saxon","natural":"Plattdüütsch"},{"value":"De Kreis is 1785 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 91.928 Inwahners bi’n Zensus vun 2000 harrn 45.044 Minschen Arbeit. Dat Inkamen je Kopp vun de hele Inwahnertall weer 17.120 US-Dollar. 43.719 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 6.857 Minschen maakt. 12,64 % vun de Inwahners leven 2000 ünner de Inkamensgrenz to de Armoot. 4,64 % hebbt 2000 tohuus ’n annere Spraak as Engelsch snackt un 2,68 % vun de Inwahners sünd buten de USA boren worrn. Vun de Vöröllern her sünd 77,33 % vun de Minschen Witte, 19,57 % Swarte, 0,28 % stammt ut Asien un 0,04 % vun de Eilannen in’n Pazifik. 0,27 % sünd Nakamen vun Indianers. 1,69 % hebbt sik sülven to noch annere Gruppen torekent. 0,83 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 3,07 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"De Landkreis Ammerland leggt noordlich von Ollnborg in de Landschap Ammerland. Opdeelt is dat Ammerland in sääs Gemeenden: Apen, Edewecht, Raas, Westerstär, Wiefelstee un Twischenahn. De Kreisstadt is Westerstär, wo sik ok de Kreisverwaltung befindt. Bekannt is dat Ammerland for siene Boomschooln un de velen Rodedendern, de dat Ammerland jedet Johr in een Bleutenmeer verwandelt. Bööm ut’t Ammerland begröönt sogar denn Champs-Elysées in Paris.","sentiment":"nds","name":"Low Saxon","natural":"Plattdüütsch"},{"value":"Mit de Drüdde Verordnung över den Neeopbo von dat Riek von’n 28. November 1938 sünd de Utdrück för de Verwaltungsbezirke in dat Düütsche Riek eenheitlich maakt worrn. Dorüm hett sik to’n 1. Januar 1939 de Naam von Amt Ammerland op Landkreis Ammerland ännert.","sentiment":"nds","name":"Low Saxon","natural":"Plattdüütsch"},{"value":"De Grautenborg is en 386 m hogen Barg in Westfalen in’n Süüdoosten vun’n Osning. De Barg höört to Hiddsen in’e Stadt Deppelt. Op de Grautenborg steiht dat Hermannsdenkmal. Baven op de Grautenborg liggt twee Ringwallanlagen ut de late vörröömsche Iesentied. Dat sünd de Graute un Lütte Hunnenring. De Naam Grautenborg kummt vun disse Wallanlagen, de as Fluchtborgen düüdt warrn köönt. Wat de beiden Ringen mit de Cheruskers tohoophängt, dat is ümstreden. Dat Hermannsdenkmal hebbt se hier vör allen boot, dat dat över dat ganze Land Lippe good to sehn is. Boot hebbt se dat vun 1838 bet 1875 in’n groten Ring. För’n Bo hebbt se ok Steen vun’n Wall bruukt, de blot noch to’n Deel nableven is.","sentiment":"nds","name":"Low Saxon","natural":"Plattdüütsch"},{"value":"Na dat Hermannsdenkmal rop gaht vun twee Sieden Straten. Vun Hiddsen kann’n na de Grautenborg ropföhren un vun dor wedder na Hiddsen oder na Heiligenkirchen dalföhren. De Straat na Heiligenkirchen is en Eenbahnstraat, Autos, de vun Heiligenkirchen kaamt, dröfft blot bet to’n Parkplatz wieder ünnen föhren. Disse Straat stiggt mit bet to 20 % an.","sentiment":"nds","name":"Low Saxon","natural":"Plattdüütsch"},{"value":"Die Umatilla hörrn to de Sahaptin snacken Indianer vun Noordamerika. Se hebbt oorsprünglich in de Region vun dat Columbia Plateau in’ Noordwesten vun de USA leevt. De Umatilla deelen sück hüüd, as Deel vun de „konföderierten Stämme des Umatilla-Reservates“, dat Land un de staatlich Verwaltensstrukturen mit den Cayuse- un Walla Walla-Stamm. Dat Reservat liggt bi Pendleton in Oregon dicht bi de Blue Mountains. En Reeg vun Öört un geografisch Objekten as de Umatilla River, dat Umatilla County, de Oort Umatilla un de Umatilla National Forest wurr nah hör nömmt. De Stausee vun den John-Day-Daalsparr heet „Lake Umatilla“.","sentiment":"nds","name":"Low Saxon","natural":"Plattdüütsch"},{"value":"* List van Indianer up de noordamerikaansche Kontinent","sentiment":"nds","name":"Low Saxon","natural":"Plattdüütsch"},{"value":"* Confederated Tribes of the Umatilla Indian Reservation (engelsch)","sentiment":"nds","name":"Low Saxon","natural":"Plattdüütsch"},{"value":"Gregory Bruce „Greg“ Jarvis (* 24. August 1944 in Detroit, Michigan USA; † 28. Januar 1986 bi Cape Canaveral, Florida) weer en US-amerikaansch Techniker, de as Bruuklastspezialist an den Space-Shuttle-Floog STS-51-L (Ruumfähre Challenger) deelnommen hett un dorbi to Dood keem.","sentiment":"nds","name":"Low Saxon","natural":"Plattdüütsch"},{"value":"Nah de High School hett Jarvis de State University of New York in Buffalo besöcht un kreeg 1967 sien Bachelor in Elektrotechnik. He hett denn sien Studium an de Northeastern University in Boston, Massachusetts fortsett un dor 1969 sien Master-Afsluss maakt. Wiels disse Tiet hett he to glieker Tiet för den US-Rüstungs- und Elektronikkonzern Raytheon arbeit, wo he an de Entwicklung vun de Boden-Luft-Rakete SAM-D bedeeligt weer. Jarvis is in' Sömmer 1969 de US-Luftwapen (USAF) bitreden. He wurr nah Kalifornien schickt un weer in dat Programmbüro för Satellitenkommunikatschoon vun de USAF-Weltruumafdeelen tätig. Dor weer he as Elektronikexperte mit de Entwicklung vun militärisch Nahrichtensatelliten befaat, bi he de Air Force weer verlaaten hett. In Los Angeles hett he de West Coast University besöcht un studeer dor wetenschapliche Bedrievsführung. He hett dor all Kurse besöcht, de för en Master-Afsluss bruukt wurrrn, hett aber de Prüfung nich afleggt.","sentiment":"nds","name":"Low Saxon","natural":"Plattdüütsch"},{"value":"Nah sien Afscheed in Ehren vun de USAF funn Jarvis 1973 en Anstellung bi Hughes Aircraft. He weer Techniker in de Ruumfohrtafdeelen un hett an dat MARISAT-Programm (MARItime SATellite). Twee Johr later wurr he to'n Integratschoonsmanager för den darten Vertreder vun disse Satellitenreeg befördert, de in' Oktober 1976 start wurr. 1978 wurr he to'n Advanced Program Laboratory versett, wo he den Militärsatelliten Syncom IV (LEASAT) entwickeln dee, de för en Start mit dat Space Shuttle konzipeert wurr. Later weer he Entwicklungsingenieur för de Satellitenstruktur un sluutend Baas vun de Integratschonsafdeelen för de eersten LEASAT-Trabanten. Ut 600 firmeneegen Bewerbern weer Jarvis för en Floog mit de US-Ruumfähre utwählt wurrn. Oorsprünglich sull he up STS-51-D in't Fröhjohr 1985 starten, bi de en LEASAT-Satellit utsett wurr. Dör Verännern in de Shuttle-Floogplanung is de Insatz vun Jarvis tonächst up 51-I, denn up 61-C un sluutend up STS-51-L rutscht.","sentiment":"nds","name":"Low Saxon","natural":"Plattdüütsch"},{"value":"Dat weer för de Mission vörseh, dat nah dat Utsetten vun den tweeten Kommunikatschoonssatelliten vun de TDRS-Reeg, de sück to de Tiet in Eerdnähe befinnen Halleysche Komet beobacht wurrn sull. Dorto weer de Satellit SPARTAN an Bord, de an' darten Floogdag afsett wurrn sull, um 40 Stünn ungestört den Kometen observeeren to können. Jarvis harr de Upgaav wiels den Floog dat Verhollen vun Fleetigkeiten in de Swoorlosigkeit uttoforschen. Dorto sull he för sien Firma mit verscheeden Behältern experimenteeren, tüschen de Fleetigkeiten hen un her pumpt wurrn sullen. Dat Space Shuttle Challenger is an' 28. Januar 1986 um 11:38 Ühr Oortstiet vun dat Kennedy Space Center in Florida to de Mission STS-51-L afhaben is. De anner Crew-Liddmaaten weern Kommandant Francis Richard Scobee, Pilot Captain Michael John Smith un de Missionsspezialisten Ronald Erwin McNair, Judith Arlene Resnik, Ellison Shoji Onizuka as ok de Bruuklastspezialistin Sharon Christa McAuliffe. Dör en Leck in den Drievstofftank is de Challenger aber nah 73 Sekunn explodeert un all söben Besattensliddmaaten keemen to Dood. Jarvis hett sien Fru Marcia achterlaaten. To Ehren vun den Ingenieur wurrn an sien Heimatoort Mohawk – 280 Kilometer nördlich vun New York City – en School (Gregory B. Jarvis Junior/Senior High School) un en Waterkraftwark (Gregory B. Jarvis Plant) nah hüm nömmt. Buterdem drocht en Bauwark vun sien Alma Mater, de State University of New York, sien Naam (Jarvis Hall).","sentiment":"nds","name":"Low Saxon","natural":"Plattdüütsch"},{"value":"Vagelsang (hoochdüütsch Vogelsang) is en Hoff in’n Oort Neeland von de Gemeen Buxthu in’n Landkreis Stood, Neddersassen.","sentiment":"nds","name":"Low Saxon","natural":"Plattdüütsch"},{"value":"De Oort höört to Oolland un liggt an’n Noordrand von Neeland an de Grenz na Eestbrügg. Dichtbi flütt de Eest langs. De Naveröörd sünd Eestbrügg un Moorenn in’n Noordoosten, Rübk in’n Oosten, Neeland in’n Süden, Dammhusen in’n Süüdwesten un Ooster-Loodkup in’n Noordwesten.","sentiment":"nds","name":"Low Saxon","natural":"Plattdüütsch"},{"value":"Vagelsang is as Vörwark grünnt worrn. In de Franzosentied von 1810 bet 1814 hett de Oort to de Mairie Buxthu in’n Kanton Buxthu höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört. De Oort hett vör’n 1. Juli 1823 to dat Amt Oold- un Neeklooster tohöört un denn bet 1852 to dat Amt Harsfeld. In dat Johr is de Oort in dat Amt Hornborg wesselt. Dat Amt Hornborg is aber blots bet 1859 bestahn bleven un Vagelsang hett denn wedder to dat Amt Harsfeld höört. Mit’n 1. April 1885 is dat Amt oplööst worrn un de Oort is mit Neeland in’n Kreis Jörk wesselt. Neeland is tohoop mit Vagelsang 1931 Deel von de Gemeen Buxthu worrn un dorbi von’n Kreis Jörk na’n Landkreis Stood wesselt.","sentiment":"nds","name":"Low Saxon","natural":"Plattdüütsch"},{"value":"Vagelsang is evangeelsch-luthersch präägt un höört to dat Kaspel von de St.-Petri-Kark in Buxthu. För de Kathoolschen is de St.-Maria-Kark in Buxthu tostännig.","sentiment":"nds","name":"Low Saxon","natural":"Plattdüütsch"},{"value":"Dör Vagelsang löppt de Kreisstraat 39, de in’n Noorden na Eestbrügg geiht un in’n Süden na Buxthu. De nächste Autobahn is de Autobahn 26 (Afsnidd Stood–Hamborg). De Opfohrt 6 Jörk liggt so söven Kilometer in’n Westen von Vagelsang. Wenn de A 26 in Tokumst wiederboot warrt, denn kummt de Opfohrt 7 Buxthu so fiev Kilometer in’n Süüdoosten to liggen. De nächste Bahnhoff is so bi veer Kilometer wied weg in’n Süüdwesten de Bahnhoff Buxthu an de Nedderelvbahn.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"Oostermoor (hoochdüütsch Ostermoor) is en Oort in de Gemenen Kumbarg un Wingst (Samtgemeen Land Hadeln) in’n Landkreis Cuxhoben, Neddersassen. De Oort is vondaag kumplett mit Kumbarg tohoopwussen.","sentiment":"nds","name":"Low Saxon","natural":"Plattdüütsch"},{"value":"De Oort Oostermoor liggt an’n Rand von dat Oostermoor, wat as Moorrebeed twüschen de Wingst un den Kumbarger Geestsporn liggt. Dat Water ut dat Oostermoor flütt över dat Geversdörper Slüsenfleet na de Oost af.De Naveröörd sünd Kumbarg un Bösenhörn in’n Noorden, Oostercaadwisch in’n Oosten, Höden in’n Süüdoosten, Olenfloot un Fievhusendörp in’n Süüdwesten un Möhlenreeg, Müggenbarg un Klotzen in’n Westen.","sentiment":"nds","name":"Low Saxon","natural":"Plattdüütsch"},{"value":"Oostermoor is in öllere Tieden ok Kumbargermoor nöömt worrn.","sentiment":"nds","name":"Low Saxon","natural":"Plattdüütsch"},{"value":"De Oort hett vör 1885 to dat Amt Neehuus tohöört. Na 1885 weer dat in’n Kreis Neehuus. 1932 is dat Deel von’n Kreis Land Hadeln worrn un 1977 von’n Landkreis Cuxhoben. De gröttere Deel von Oostermoor hett al jümmer to Kumbarg höört. De lüttjere Deel hett aver fröher to de Gemeen Voigtding höört, de an’n 1. Juni 1970 an de Gemeen Wingst kamen is.","sentiment":"nds","name":"Low Saxon","natural":"Plattdüütsch"},{"value":"Kumbarg: Voigtding (ok Moorweg nöömt):","sentiment":"nds","name":"Low Saxon","natural":"Plattdüütsch"},{"value":"Oostermoor is evangeelsch-luthersch präägt un höört to dat Kaspel von de Nicolai-Kark in Kumbarg. För de Kathoolschen is de Hillig-Krüüz-Kark in Oterndörp tostännig.","sentiment":"nds","name":"Low Saxon","natural":"Plattdüütsch"},{"value":"Von Oostermoor gaht lüttjere Straten dör Kumbarg na de Kreisstraat 21 un na de Bundsstraat 73, de in’n Noordwesten över Neehuus un Oterndörp na Cuxhoben geiht un in’n Süüdoosten över Hemmoor/Warstood/Basbeek un Himmelpoorten na Stood. De nächste Autobahn is de Autobahn 27. De Opfohrt 1 Cuxhoben liggt so 31 Kilometer in’n Noordwesten von Oostermoor. De nächste Bahnhoff is so bi een Kilometer wied weg in’n Noordwesten de Bahnhoff Kumbarg an de Nedderelvbahn.","sentiment":"nds","name":"Low Saxon","natural":"Plattdüütsch"},{"value":"<references> </references>","sentiment":"nds","name":"Low Saxon","natural":"Plattdüütsch"},{"value":"Pulvermöhl betekent","sentiment":"nds","name":"Low Saxon","natural":"Plattdüütsch"},{"value":"Sticht betekent * Johann Christoph Sticht (üm 1705–12. Januar 1772), düütschen Pädagoog, Orientalist un evangeelschen Theoloog.","sentiment":"nds","name":"Low Saxon","natural":"Plattdüütsch"},{"value":"Dat Good Wellen (hoochdüütsch Gut Wellen) is en Eddelgood in dat Dörp Wellen (Gemeen Beverst in’n Landkreis Cuxhoben, Neddersassen).","sentiment":"nds","name":"Low Saxon","natural":"Plattdüütsch"},{"value":"Dat Good kummt 1250 toeerst in de Oorkunnen vör. Vörher hett in de Neegd ok al de Monsilienborg stahn, de 1211 tweislahn worrn is. De ole Borgplatz höört vondaag noch to dat Land von dat Good Wellen. De Familie von Seebecke, de op dat Good leevt hett, is 1446 utstorven. Na disse Tied weren denn de von der Pahlen Besitters von dat Good. De hüdigen Besitters, de Familie von der Hellen, hebbt dat Good in dat 18. Johrhunnert in Besitt nahmen. Ünner Diedrich von der Hellen is dat 1792 en Riddergood worrn.","sentiment":"nds","name":"Low Saxon","natural":"Plattdüütsch"},{"value":"Dat Good is evangeelsch-luthersch präägt un höört to dat Kaspel von de Fabian-un-Sebastian-Kark in Beverst. Dat Good hett sien egen lütten Karkhoff, op den blots de Lüüd ut de Familie von der Hellen begraven warrt.","sentiment":"nds","name":"Low Saxon","natural":"Plattdüütsch"},{"value":"Bredbeek (hoochdüütsch Bredbeck) is en Oort in de Gemeen Oosterholt-Scharmbeek in’n Landkreis Oosterholt, Neddersassen. Binnen de Gemeen höört de Oort to de polietsche Oortschop Freißenbüttel.","sentiment":"nds","name":"Low Saxon","natural":"Plattdüütsch"},{"value":"De Oort liggt op de Oosterholter Geest. Bredbeek liggt an’n Möhlenbeek, de in de Hamm münnt. De Naveröörd sünd Freißenbüttel in’n Noorden, Myhl in’n Oosten, Wist un Pennigbüttel in’n Süüdoosten, Westerbeek un Sandbekerbrook in’n Süüdwesten, Kattenhoorn in’n Westen un Elm in’n Noordwesten.","sentiment":"nds","name":"Low Saxon","natural":"Plattdüütsch"},{"value":"1543 bestünn de Oort ut twee Hööv. Dor hett ok en Watermöhl an’n Möhlenbeek stahn. 1850 hett de Fabrikant Martin Schmand ut Scharmbeek en Hoff in Bredbeek köfft un em to en Herrnhuus mit Park utboot. 1889 hebbt de twee Bröder Wulff ut Geestmünn dat Herrnhuus övernahmen un dor en Gasthuus inricht. Aver al 1893 hett de Bremer Fabrikant Bergfeld (Koch & Bergfeld) denn dat Herrnhuus köfft. Bergfeld hett ok de Watermöhl afrieten laten un dor later noch en Villa boot. De Familie Bergfeld is bet 1937 bleven. In dat Johr hett Carl Friedrich Wilhelm Borgward (Fohrtüügwarken Borgward) dat Land köfft. Dat Gelänn is denn ok bruukt worrn, dat junge Lüüd dor ehr Landjohr maken kunnen. Borgward hett dat Gelänn 1940 an’n Rieksfiskus Luftfohrt afgeven, de dor en Offzeerskasino inrichten wull. Dor is aver nix na kamen un de Besitt is stückwies verköfft worrn. 1942 hett de Landsversekerungsanstalt Ollnborg dat Herrnhuus övernahmen un dor en Lungenheilanstalt inricht, de bet an dat Enn von de Johren 1960 bestahn hett. 1971 hett de Landkreis Oosterholt Herrnhuus un Park köfft. 1974 hebbt se anfungen, dor en Jugendbildungssteed to boon, de 1976 denn trech weer. 1998 is ut de Jugendbildungssteed dat Tagungshuus Bredbeek worrn, dat as Egenbedriev von’n Landkreis arbeidt. 2013 is de Inrichtung as Heimvolkshoochschool anerkannt worrn un heet nu Bildungssteed Bredbeek. De Lännereen billt en separaten Bueree-Bedriev.","sentiment":"nds","name":"Low Saxon","natural":"Plattdüütsch"},{"value":"In de Franzosentied hett de Oort toeerst 1810 bet 1811 binnen dat Königriek Westfalen to de Mairie Freißenbüttel in’n Kanton Oosterholt höört un denn von 1811 bet 1814 to dat Franzöösche Kaiserriek ünner Napoleon un dor to de Mairie Scharmbeek in’n Kanton Oosterholt. De Oort hett vör 1885 to de Vaagdie Scharmbeek von dat Amt Oosterholt tohöört. Na 1885 weer dat in’n Kreis Oosterholt, de 1932 mit’n Kreis Blomendal to’n ne’en un grötteren Kreis Oosterholt tohoopgahn is.De Oort hett fröher to de Buurschop Freißenbüttel un later to de Gemeen Freißenbüttel höört, de an’n 1. März 1974 mit de Gemeenreform in Neddersassen Deel von de Gemeen Oosterholt-Scharmbeek worrn is. Sietdem höört Bredbeek binnen de Gemeen to de Oortschop Freißenbüttel.","sentiment":"nds","name":"Low Saxon","natural":"Plattdüütsch"},{"value":"Bredbeek is evangeelsch-luthersch präägt un höört siet 1. Oktober 1992 to dat Kaspel von de Emmaus-Kark in Pennigbüttel. Vörher hett de Oort to dat Kaspel von de Willehadi-Kark in Scharmbeek höört. För de Kathoolschen is de Hillige-Familie-Kark in Oosterholt-Scharmbeek tostännig. De Doden warrt op’n Karkhoff Pennigbüttel begraven.","sentiment":"nds","name":"Low Saxon","natural":"Plattdüütsch"},{"value":"För Bredbeek is de freewillige Füürwehr Freißenbüttel mit tostännig.","sentiment":"nds","name":"Low Saxon","natural":"Plattdüütsch"},{"value":"Von Bredbeek geiht en Straat in’n Oosten na Sandhusen an de Bundsstraat 74. De B 74 löppt in’n Noordoosten över Wallhöben, Kuhs un Basdaal na Bremervöör to un in’n Süüdwesten över Oosterholt-Scharmbeek un Hu’e na Bremen-Noord. De Opfohrt 16 Bremen-Noord op de Autobahn 27/270 liggt so 14 Kilometer in’n Süüdwesten von Bredbeek an de B 74.De nächste Bahnhoff is knapp veer Kilometer wied weg in’n Noordoosten de Bahnhoff Olenbüttel an de Bahnlien Bremen–Bremerhoben.","sentiment":"nds","name":"Low Saxon","natural":"Plattdüütsch"},{"value":"* Websteed von de Bildungssteed (hoochdüütsch)","sentiment":"nds","name":"Low Saxon","natural":"Plattdüütsch"},{"value":"Martin Dreyer is de Naam von <onlyinclude>* Martin Dreyer (ok Johannes Dreyer; 1748–1795), düütschen Ordensgeistlichen un Künstler,","sentiment":"nds","name":"Low Saxon","natural":"Plattdüütsch"},{"value":"Palmus betekent * palmus, röömsch Längenmaat von 7,4 cm.Palmus is de Familiennaam von * Hans Hansen Palmus (1901–1989), plattdüütschen Heimatdichter.","sentiment":"nds","name":"Low Saxon","natural":"Plattdüütsch"},{"value":"Schwarz-Schilling is de Familiennaam von","sentiment":"nds","name":"Low Saxon","natural":"Plattdüütsch"},{"value":"Peter Carstens is de Naam von <onlyinclude>* Peter Carstens (1903–1945), düütschen Genetiker, * Peter Carsten (1928–2012), düütschen Schauspeler.","sentiment":"nds","name":"Low Saxon","natural":"Plattdüütsch"},{"value":"Wichern is de Familiennaam von * Wichern-Verlag, Verlag in Berlin.","sentiment":"nds","name":"Low Saxon","natural":"Plattdüütsch"},{"value":"Casals is de Familiennaam von","sentiment":"nds","name":"Low Saxon","natural":"Plattdüütsch"},{"value":"Friedrich von Bothmer is de Naam von <onlyinclude>* Friedrich von Bothmer (1797–1861), düütschen Richter un Minister, * Fritz von Bothmer (1883–1941), düütschen Sportpädagoog.","sentiment":"nds","name":"Low Saxon","natural":"Plattdüütsch"},{"value":"De Ümlooptiet betekent in de Astronomie de Duer, de en Himmelskörper bruukt, üm op sien Ümloopbahn eenmal kumplett üm en Betogspunkt rümtolopen – oder anners utdrückt: Eenmal üm 360° üm dissen Betogspunkt to küseln. De nipp un naue Tiet hangt dorbi af vun de Wahl vun’n Betogspunkt, as dat dor ünnerscheedliche Mööglichkeiten gifft. Bi de Ümlooptiet vun’n Maand t. B. kann een blots de Bewegen vun em sülvst angeven oder gliekstietig ok noch de Bewegen von de Eer üm de Sünn mitbirekent warrn. De leggt jo in de glieken Tiet ok noch en lütten Weg torüch. In de Regel warrt för de Ümlooptiet en mööglichst fastet (staatsch) Betogssystem utwählt. Dat is denn tomeist de Steernhimmel, as de Steerns jo fast sünd över lütte Tietduern. Man snackt denn von de sidersche Period (betogen op de Steerns). Oder man gifft de Ümlooptiet in de Ümloopbahn sülvst an, as se sik ut dat Drüdde Keplergesett afleidt. Denn warrt dat anomalistisch Period oder ok Bahnperiod nöömt. So warrt t. B. ok bi de Planeten angeven. Betogspunkt kann aver ok de schienbare Oort vun de Sünn (synoodsch Period), de Knütten von enkelte Planetenbahnen (drakonitisch Period), de gemeen Sworpunkt vun’t kumplette Sünnsystem oder von twee Körpers dorbinnen (baryzentrisch Period) oder jichtenseen annern Punkt in dat Weltall wesen.","sentiment":"nds","name":"Low Saxon","natural":"Plattdüütsch"},{"value":"'''St. Landry Parish''' is en Kreis (Parish) in’n US-Bundsstaat Louisiana. He hett 83.384 Inwahners (Stand Zensus 2010) op en Rebeet vun 2.406 km². De Sitt vun de Verwalten is in Opelousas.","sentiment":"nds","name":"Low Saxon","natural":"Plattdüütsch"},{"value":"De Kreis is 1807 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 87.700 Inwahners bi’n Zensus vun 2000 harrn 32.765 Minschen Arbeit. Dat Inkamen je Kopp vun de hele Inwahnertall weer 12.042 US-Dollar. 33.240 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 5.748 Minschen maakt. 28,75 % vun de Inwahners leven 2000 ünner de Inkamensgrenz to de Armoot. 18,45 % hebbt 2000 tohuus ’n annere Spraak as Engelsch snackt un 0,52 % vun de Inwahners sünd buten de USA boren worrn. Vun de Vöröllern her sünd 56,51 % vun de Minschen Witte, 42,13 % Swarte, 0,20 % stammt ut Asien un 0,01 % vun de Eilannen in’n Pazifik. 0,14 % sünd Nakamen vun Indianers. 0,31 % hebbt sik sülven to noch annere Gruppen torekent. 0,70 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 0,91 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"* [http://quickfacts.census.gov/qfd/states/22/22097.html U.S. Census Bureau] (engelsch)","sentiment":"nds","name":"Low Saxon","natural":"Plattdüütsch"},{"value":"Dunklin County is en Kreis (County) in’n US-Bundsstaat Missouri. He hett 31.953 Inwahners (Stand Zensus 2010) op en Rebeet vun 1.414 km². De Sitt vun de Verwalten is in Kennett.","sentiment":"nds","name":"Low Saxon","natural":"Plattdüütsch"},{"value":"De Kreis is an’n 14. Februar 1845 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 33.155 Inwahners bi’n Zensus vun 2000 harrn 14.070 Minschen Arbeit. Dat Inkamen je Kopp vun de hele Inwahnertall weer 13.561 US-Dollar. 13.935 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 1.989 Minschen maakt. 23,90 % vun de Inwahners leven 2000 ünner de Inkamensgrenz to de Armoot. 3,41 % hebbt 2000 tohuus ’n annere Spraak as Engelsch snackt un 1,47 % vun de Inwahners sünd buten de USA boren worrn. Vun de Vöröllern her sünd 88,64 % vun de Minschen Witte, 8,68 % Swarte, 0,27 % stammt ut Asien un 0,01 % vun de Eilannen in’n Pazifik. 0,31 % sünd Nakamen vun Indianers. 1,03 % hebbt sik sülven to noch annere Gruppen torekent. 1,06 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 2,49 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"* [http://quickfacts.census.gov/qfd/states/29/29069.html U.S. Census Bureau] (engelsch)","sentiment":"nds","name":"Low Saxon","natural":"Plattdüütsch"},{"value":"Union County is en Kreis (County) in’n US-Bundsstaat Nee-Mexiko. He hett 4.549 Inwahners (Stand Zensus 2010) op en Rebeet vun 9.920 km². De Sitt vun de Verwalten is in Clayton.","sentiment":"nds","name":"Low Saxon","natural":"Plattdüütsch"},{"value":"De Kreis is 1903 grünnt worrn.","sentiment":"nds","name":"Low Saxon","natural":"Plattdüütsch"},{"value":"Vun de 4.174 Inwahners bi’n Zensus vun 2000 harrn 1.936 Minschen Arbeit. Dat Inkamen je Kopp vun de hele Inwahnertall weer 14.700 US-Dollar. 2.225 Minschen hebbt op de Highschool ’n Afsluss maakt, ’n Afsluss an’e Universität, de ’n Bachelor-Afsluss oder noch höger weer, hebbt 362 Minschen maakt. 18,04 % vun de Inwahners leven 2000 ünner de Inkamensgrenz to de Armoot. 23,09 % hebbt 2000 tohuus ’n annere Spraak as Engelsch snackt un 2,16 % vun de Inwahners sünd buten de USA boren worrn. Vun de Vöröllern her sünd 80,38 % vun de Minschen Witte, 0,34 % stammt ut Asien un 0,12 % vun de Eilannen in’n Pazifik. 0,96 % sünd Nakamen vun Indianers. 16,00 % hebbt sik sülven to noch annere Gruppen torekent. 2,20 % hebbt angeven, dat se Vörfohren vun ünnerscheedliche Afstammung hebbt. As Nakamen vun Lüüd ut Latienamerika hebbt sik 35,10 % vun de Lüüd ansehn.","sentiment":"nds","name":"Low Saxon","natural":"Plattdüütsch"},{"value":"* [http://quickfacts.census.gov/qfd/states/35/35059.html U.S. Census Bureau] (engelsch)","sentiment":"nds","name":"Low Saxon","natural":"Plattdüütsch"},{"value":"Katie Liu Leung (* 8. August 1987 in Motherwell, Schottland) is en britsche Schauspelersche. Se is dör ehr Rull as Cho Chang in de Harry Potter Filmreeg bekannt worrn, wat ehr eerste Arbeit för’t Kino weer.","sentiment":"nds","name":"Low Saxon","natural":"Plattdüütsch"},{"value":"Katie Leung is de Dochter vun Peter Leung un Kar Wai Li, de aver scheedt leevt. Se wahnt tosamen mit ehr twee Bröder un ehr Süster bi’n Vadder, de in Glasgow en chinees’sch Restaurant hett. Ahn vörher al Insichten in de Schauspeleree hatt to hebben, hett sik Leung bi en Casting för den veerten Deel vun de Harry-Potter-Verfilmen ünner 4.000 annere för de Rull vun Cho Chang dörsett. De Schrieversche vun de Harry Potter Böker, Joanne K. Rowling wull för de Rull geern en ganz nee un unbekannt Gesicht hebben. In de glieken Rull is Leung ok in de beiden folgenden Filmen ut de Reeg to sehn.","sentiment":"nds","name":"Low Saxon","natural":"Plattdüütsch"},{"value":"Wunnen hett Katie Leung opstunns noch keen Priesen, man se weer 2008 nomineert för den MTV Movie Award in de Kategorie Best Söten tosamen mit Daniel Radcliff.","sentiment":"nds","name":"Low Saxon","natural":"Plattdüütsch"},{"value":"Carlos Sastre Candil (* 22. April 1975 in Madrid) is en spaansch Radrennfohrer. Sien gröttste Erfolge harr he bi de Tour de France un bi de Spanien-Rundfohrt (Vuelta a España). Bi de Tour de France weer he 2006 Darte un 2007 Veert un in 2008 kunn he dat gröttste Radrennen sogor winnen. Bi de Vuelta a España hett he 2005 und 2007 jeweils den tweeten Platz belegt. Sastre levt in Madrid un is mit Piedi, de Süster vun de storven Radrennfohrer José María Jiménez, verheiraadt un hett en Söhn un en Dochter. Intüschen hett he dat Enn' vun sien Karriere in dat Johr 2011 ankünnigt.","sentiment":"nds","name":"Low Saxon","natural":"Plattdüütsch"},{"value":"* 15. Juli: Philipp de Gode, Hartog vun Burgund (* 1396)","sentiment":"nds","name":"Low Saxon","natural":"Plattdüütsch"},{"value":"Hemendörp (hoochdüütsch Hymendorf) is en Dörp in de Gemeen Geestland, Landkreis Cuxhoben, mit üm un bi 500 Inwahners.","sentiment":"nds","name":"Low Saxon","natural":"Plattdüütsch"},{"value":"Hemendörp warrt sien Water över den Hemendörper Aftog na Oosten hen över den Fickmöhlener Randkanaal loos.","sentiment":"nds","name":"Low Saxon","natural":"Plattdüütsch"},{"value":"Hemendörp is 1829 mit 20 Steden to 60 Morgen grünnt worrn, as se dat Hemenmoor dröögleggt hebbt. Dat Dörp is as Stratendörp anleggt. Dat Dörp besteiht blot ut de Hemendörper Straat un op beid Sieden vun de Straat liggt Hööv mit Hoven, de all so bi een Kilometer lang sünd. Dat Dörp weer teerst en sülvstännige Gemeen in dat Amt Beers un vun 1859 af an in dat Amt Leh (later Kreis Leh). Vun 1932 bet 1977 weer dat Dörp Deel vun’n Kreis Wersermünn, na 1977 vun’n Landkreis Cuxhoben. 1971 is de Gemeen Deel vun de Samtgemeen Niewohl worrn. 1974 hett de Gemeen denn aver ehr Sülvstännigkeit verloren un is Deel worrn vun de Gemeen Langen. De Gemeen Langen is to’n 1. Januar 2015 oplööst worrn. Dat Rebeed höört nu to de Gemeen Geestland.","sentiment":"nds","name":"Low Saxon","natural":"Plattdüütsch"},{"value":"En Wapen hett dat Dörp siet 1963. Utdacht hett sik dat Albert de Badrihaye un an’n 30. Dezember 1963 is dat offiziell genehmigt worrn. Dat wiest in Blau en sülvern Moorspaden in schraaglinke Stellung, rechts baven un links ünnen begliedt vun en gollene Imm. De Escher wiest op de Herkumst as Moordörp hen. De Immen wiest op de hier bedrevene Imkeree hen un sünd Sinnbild för den Naam (Hymen=Immen). Etymoloogsch hett de Naam vun dat Dörp aver nix mit Immen to doon. Dat hett sien Naam na’n Hemensee in’t Hemenmoor. Heem (verwandt mit Hamm) is en annern Utdruck för Wisch.","sentiment":"nds","name":"Low Saxon","natural":"Plattdüütsch"},{"value":"* -1974: Heinrich von Döhlen (CDU)","sentiment":"nds","name":"Low Saxon","natural":"Plattdüütsch"},{"value":"Direkt an Hemendörp langs geiht de A 27. De nächste Opfohrt is aver eerst de Opfohrt 5 Debst. Lüttjere Straten gaht na Debst, Niewohl, Drangst un Flögeln.","sentiment":"nds","name":"Low Saxon","natural":"Plattdüütsch"},{"value":"<references/>","sentiment":"nds","name":"Low Saxon","natural":"Plattdüütsch"},{"value":"* Websteed to dat Dörp (hoochdüütsch)","sentiment":"nds","name":"Low Saxon","natural":"Plattdüütsch"},{"value":"Blie(II)-acetat (ok: Bliesucker; Pb(CH 3 COO) 2 ), is en kristallin Faststoff. Dorbi hannelt sik dat üm dat Blie(II)-Solt vun de Etigsüür. Blangen den waterfre’en Stoff gifft dat ok en Trihydrat (Pb(CH 3 COO) 2 · 3 H 2 O). Blie(II)-acetat warrt ü. a. to’n Herstellen vun annere Blieverbinnen bruukt, as to’n Bispeel Bliechromat (Chromgeel) oder basisch Bliecarbonat (Bliewitt). De Stoff sülvst deent ok as Nawiesreagenz för Sulfiden. Blie(II)-acetat hett den Binaam Bliesucker, vun wegen dat dat sööt smeckt un goot in Water to lösen geiht. Bliesucker weer bit in’t 19. Johrhunnert to’n ersetten vun Sucker bruukt, liekers dat dat giftig is. Vör allen Wien is dormit sööt maakt worrn. Dat gifft de Vermoden, dat de beropen Komponist Ludwig van Beethoven an en Blievergiften dood bleven is, de dör Wien utlöst weer, de op disse Oort un Wies panscht worrn sünd .","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"* Versöök: \"Goldregen\"-Effekt mit Blieacetat un Etigsüür","sentiment":"nds","name":"Low Saxon","natural":"Plattdüütsch"},{"value":"Arnem (hollandsch Arnhem) is ene Hansestadt un ene Stadt in de Gemeen Arnem in de Provinz Gelderlaand vun de Nedderlannen. Se is de Hööftstadt vun de Provinz un liggt an den Rand vun de Veluwe. To de Gemeen höörn ok Elden un Schaarsbergen. De Stadt liggt an den Rhien, de vun Düütschland nah Rotterdam löppt. De SBV Vitesse Arnhem vun de speelt in den Gelredome Football in de Eredivisie. In Arnem befinn't sick dat achte nedderlannsche World Trade Centre. Arnem hett de einige nedderlannsche Stadt een Obusnett, een vun de gröttste in Westeuropa. Dörch de Laag an de Grenz is Arnem een wichtigen Hannelshoben. An den Niegen Hoben liggt dat Industrierebeet Kleefse Waard. Un dat gifft de Eusebiuskerk (Groote Kerk), de vun 1452 bet 1560 boot warr. De Stadt hett den Ökelnaam Parkstadt un de Borg un den Park Zijpendaal. In Arnem staht dat Nederlands Watermuseum. De Hogeschool van Arnhem en Nijmegen is ook in Arnem. Een Ökelnaam weer Haagje van het Oosten. Dat hööchste Bowark in de Stadt is de Fernseehtoorn KEMA Toren. Dat gifft Intercityverbinnnen nah Utrecht, Zutfent un Nimwaege. Dat gifft een ICE-Verbinnen nah Düsseldörp un Frankfort an den Main, un een Iesenbahnverbinnen nah Moskau. In't Ernems heet de Stadt Èrnem, op hoochdüütsch Arnheim. Wegens Sünnerheiten warrt dat nich jümmers to'n Dialekt Süüdgeldersch rekent. Dat Ernems hett Den Haager Infloot. De Arnemer Vörwahl is 026. In Arnem staht ene Nelson Mandelabrug. De Binnenstadt warrt de beste Binnenstad 2007-2009 van Nederland nöömt. Arnem hett wecke Wekenmarkten. Dat Sportzentrum De Grote Koppel, wo een ook Ski fahren kann, befinn't sick in Arnhem-Zuid. Dat Sportzentrum Valkenhuizen is een Sportzentrum in Arnhem-Noord.","sentiment":"nds","name":"Low Saxon","natural":"Plattdüütsch"},{"value":"1233 kreeg Arnem de Stadtrechten. Dörch een Projekt, dat vun 1530 bet 1536 löppde, kehm Arnem to de Laag an den Rhien. De Stadt kehm 1585 an de Republik vun de Söben Verenigde Provinzen vun de Nedderlannen. De Niege Hoben warr 1603 boot. De Stadt weer vun 1672 bet 1674 un vun 1795 bet 1813 vun Frankriek besett. 1817 warr Arnem de Hööftstadt vun de Provinz Gelderlaand. 1853 warr de Physiker Hendrik Lorentz in de Stadt baren. 1896 fuhr in Arnem dat eerste Auto in de Nedderlannen, de Benz Victoria. In den Tweeden Weltorloog weer dor de Slacht vun Arnem. Vör allen de Süüden vun de Stadt is nah den Tweeden Weltkrieg stark wassen. In't Gelände vun't Nederlands Openluchtmuseum fährt ene Stratenbahn.","sentiment":"nds","name":"Low Saxon","natural":"Plattdüütsch"},{"value":"De Betaverfall (ok β-Verfall) is en Oort vun de Radioaktivität. Dorbi entsteiht Betastrahlen (ok β-Strahlen), de to de Ioniseeren Strahlen tellt. En radioaktiv Nuklid, dat β-Strahlen utsennt, warrt as Betastrahler betekent. Disse Deelkenstrahlen besteiht bi de fakeneren β − -Strahlen ut Elektronen. Rorer is de β + -Strahlen, de in’n Gegensatz dorto ut Positronen besteiht. De Naam kummt vun de Indelen vun Ioniseeren Strahlen in Alpha-, Beta- un Gammastrahlen na jemehr anstiegen Vermögen, dör Materie dörtogahn. De utstrahlten Deelken hebbt in’n Gegensatz to de Alphastrahlen keen sünnere (diskrete) kineetsche Energie, man jemehr Energien sünd twüschen Null un en Hööchstweert verdeelt, de för jeden Karn, de verfallt, tyypisch is. De Grund dorför is de Opdellen vun de freesette Verfallsenergie op dat Betadeelken un en Neutrino, dat bi den Verfall ok tüügt warrt. De tyypsche Hööchstenergie vun Betastrahlen liggt in de Grött vun een MeV.","sentiment":"nds","name":"Low Saxon","natural":"Plattdüütsch"},{"value":"De Betaverfall is en radioaktiven Verfallstyyp vun en Atomkarn. Bi dissen Vörgang warrt en Betadeelken mit veel Energie – en Elektron oder en Positron – ut’n Karn utsennt. To glieken Tiet entsteiht ok en Antineutrino oder en Neutrino. In de Anfangstiet vun de Karnphysik hett de Beobachten vun Beta-Elektronen to den verkehrten Sluss föhrt, dat Elektronen Bestanddelen vun’n Atomkarn sünd. Man, in Wohrheit warrt de beiden afstrahlten Deelken aver eerst to de Tiet vun’t Ümwanneln tüügt. En W-Boson vermiddelt de swacke Wesselwirken un löst de Ümwanneln vun en d-Quark (oder u-Quark) in en u-Quark (oder d-Quark) binnen en Neutron (oder en Proton) ut. Bi disse Ümwanneln warrt ut dat Neutron en Proton (oder anners rüm). Wiel dat ümwannelte Quark as Bestanddeel vun’t ümwannelte Nukleon sien Rull bibehollt, warrt dat Antineutrino (oder Neutrino) un dat Elektron (oder Positron) ut’n Karn utstött. De Betaverfall warrt also na de Oort vun’t Betadeelken ünnerscheedt, dat dorbi utstrahlt warrt. Sünd dat Elektronen, is dat en Beta-Minus-Verfall (β − ) un bi Positronen en Beta-Plus-Verfall (β + ). Nukliden, de’n Överschuss an Neutronen bargt, verfallt över den β − -Vörgang, bi den en Neutron in’n Karn in en Proton wannelt warrt. Dat Elektron un ok dat Antineutrino neiht ut’n Karn ut, vun wegen dat se as Leptonen nich vun de starken Wesselwirken bedrapen sünd. As dat in’n Karn na den Verfall en Neutron weniger, dorför aver en Proton mehr gifft, blifft de Massentall  .En tyypschen β − -Strahler is to’n Bispeel  198 Au. De Ümwanneln sütt as Formel in den Fall so ut: Allgemeen kann de β + -Verfall mit de glieken Beteken as baven beschreven warrn as: En annern Vörgang, de mit den β + -Verfall in Kunkurrenz steiht is de so nöömte Elektroneninfang, de ok ε schreven warrt. Bi den Vörgang wannelt sik en Proton in’n Karn dör dat Infangen vun en Elektron ut de binneren Atomhüll. Ok dorbi warrt dorut en Neutron un en Neutrino warrt afstrahlt. Vörkamen deit dat vör allen denn, wenn de Ümwannelenergie, de free warrt, lütt is.","sentiment":"nds","name":"Low Saxon","natural":"Plattdüütsch"},{"value":"Ok en free Neutron kann en Betaverfall hebben. Dorbi wannelt sik dat in en Proton, en Antineutrino un en Elektron üm, dat as Betastrahlen anwiest warrn kann. De Formel för den Verfall is dorüm: De Verfallswohrschienlichkeit is teemlich lütt: en free Neutron hett en Levensduer vun ruchweg 885,7 Sekunnen, Disse Verfall speelt op de Eer in de Natur keen bedüdene Rull, vun wegen dat fre’e Neutronen veel gauer dör en Atomkarn infungen warrt.","sentiment":"nds","name":"Low Saxon","natural":"Plattdüütsch"},{"value":"Wenn Betadeelken in en Material ringaht, warrt Energie op dat Material överdragen un en Ionisatschoon finnt in de Neeg de Bavenflach statt, wat dör de Indringdeep beschreven warrt.","sentiment":"nds","name":"Low Saxon","natural":"Plattdüütsch"},{"value":"Wenn de minschliche Lief vun Betastrahlen drapen warrt, warrt blots Huutschichten angrepen. Man in de Huut kann dat dordör to bannige Verbrennen kamen, wat laterhen to Huutkrebs föhren kann. Wenn de Ogen vun de Strahlen drapen warrt, künnt de Linsen drööv warrn. Groten Schaden kann enstahn, wenn Betastrahlers in den Lief opnahmen (inkorporeert) warrt. Dat hett in de Neeg vun den Strahler hoge Strahlenbelasten as Naklapp. Akkerate Berichten gifft dat vun Schilddrüsenkrebs as Naklapp vun radioaktiven Jod-131 ( 131 I), dat sik in de Schilddrüüs ansammelt. In de Literatur sünd ok Vermoden doröver to finnen, dat Strontium-90 ( 90 Sr) to Knakenkrebs un Leukämie föhren kann, vun wegen dat sik Strontium jüst so as Calcium in de Knaken anriekert.","sentiment":"nds","name":"Low Saxon","natural":"Plattdüütsch"},{"value":"Betastrahlen latt sik mit en Absorber vun eenige Millimeter Dick (to’n Bispeel Aluminiumblick) goot afschirmen. En Deel vun de Energie warrt dorbi aver in Röntgen-Bremsstrahlen ümwannelt. Üm disse Vörgang mööglichst lütt to hollen, schüll dat Afschirmmaterial mööglichst lichte Atomen opwiesen, d.h. de Atomtall schüll mööglichst lütt wesen. Dorachter kann en Swoormetall as tweeten Absorberbruukt warrn, de de Bremsstrahlen afschirmt. För Betastrahlers kann een gröttste Reckwieden defineeren, de vun’t Material afhangig sünd. β-Deelken geevt neemlich jemehr Energie jüst so as Alphadeelken in vele enkelte Stöten an Atomelektronen af. De Strahlen warrt also nich exponentiell swäcker as Gammastrahlen. Ut dit Weten kann de Utwahl vun Materialen to’n Afschirmen bestimmt warrn. För eenige β-Strahlers, de in de Forschung begäng sünd, staht in de Tabell de Reckwieden in Luft, Plexiglas un Glas. Mit en Plexiglasafschirmen vun een Zentimeter kann Betastrahlen seker afschirmt warrn. <div style=\"clear:both\">","sentiment":"nds","name":"Low Saxon","natural":"Plattdüütsch"},{"value":"Betastrahler warrt in de Strahlentherapie bruukt, as to’n Bispeel (z.B. Sr-90, Ru-106) in de Bachytherapie. De β + -Strahlers 18 F, 11 C, 13 N un 15 O warrt as Tracer bi de Positronen-Emisschoons-Tomografie insett. Utweert warrt dorbi de Strahlen, de dör Poorvernichten tüügt warrt. Blangen Röntgen- un Gammastrahlen warrt ok Betastrahlen för de Sterilisatschoon dör Bestrahlen nütt.","sentiment":"nds","name":"Low Saxon","natural":"Plattdüütsch"},{"value":"Ernest Rutherford un Frederick Soddy hebbt 1903 en Hypothees opstellt, na de de Radioaktivität, de al 1896 vun Antoine Henri Becquerel opdeckt weer, mit de Ümwanneln vun cheemsche Elementen verknütt weer. De Betaverfall weer dorna as Born för de Betastrahlen utmaakt. Dorvun utgahn hebbt Kasimir Fajans un Soddy 1913 de so nöömten radioaktiven Schuuvsätz formuleert, mit de de natürlichen Verfallsregen dör openannerfolgen Alpha- un Betaverfallen verklort warrn künnt. 1911 hebbt Lise Meitner un Otto Hahn, dat de Energien vun de afstrahlten Elektronen över en kontinuierlich Spektrum verdeelt sünd. As aver de bi’n Verfall freesette Energie kunstant is, weer an sik en diskret Spektrum vermoodt worrn, as dat ok bi’n Alphaverfall beobacht warrt. Üm de schienbore Nichwohren vun de Energie (un ok dat Afwieken vun de Impuls- un Dreihimpulswohren) to verkloren, hett Wolfgang Pauli 1930 in en Breef de Bedeeligen vun en neutral, düchtig licht Elementardeelken an’n Verfall vörslahn, för dat he de Beteken „Neutron“ wählt harr. Enrico Fermi hett den Naam 1931 in Neutrino ännert, as lütte Form vun dat tietgliek opdeckte aver düütlich sworere Neutron. Dat Betadeelken atomare Elektronen sünd, hebbt 1948 Maurice Goldhaber un Gertrude Scharff-Goldhaber nawiest. De eerste experimentelle Nawies vun’t Neutrino hett eerst 1956 dör Clyde L. Cowan un Frederick Reines an een vun de eersten groten Karnreakters stattfunnen. De β + -Verfall is 1934 vun Irène un Frédéric Joliot-Curie opdeckt worrn. In’t Johr 1956 hett Chien-Shiung Wu in sien Experiment de Nichinhollen vun de Parität vun’n Betaverfall nawiest, de kort dorför vun Tsung-Dao Lee un Chen Ning Yang postuleert weer.","sentiment":"nds","name":"Low Saxon","natural":"Plattdüütsch"},{"value":"Af un to warrt ok fre’e Elektronen, de künstlich (to’n Bispeel dör en Gleihkathood) tüügt un in en Gaumaker op hoge Energie bröcht warrt as Betastrahlen betekent, wat aver nich akkerat is. Ok de Naam vun’t Elektronengaumaker-Tyyp Betatron wiest dorop hen.","sentiment":"nds","name":"Low Saxon","natural":"Plattdüütsch"},{"value":"* Duppelt Betaverfall","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Giù la testa (op plattdüütsch so veel as „Rünner mit den Kopp“; dt. Titel: Todesmelodie) is de Titel vun en Italo-Western vun den Speelbaas Sergio Leone ut dat Johr 1971. In de Hööftrullen spelen James Coburn un Rod Steiger. Dorbi hannelt sik dat üm den tweeten Deel vun de so nöömten Amerika-Trilogie vun Leone, de mit C’era una volta il West losgüng un mit Once Upon a Time in America to Enn geiht. De Filmen wiest Parallelen op, hebbt aver vun’n Inholt her nix mitenanner to doon.","sentiment":"nds","name":"Low Saxon","natural":"Plattdüütsch"},{"value":"De Film fangt dormit an, dat de Bandit Juan, sik ünner en Vörwand barfoot vun en Kutsch mitnehmen lett, in de Lüdd ut de mexikaanschen Böverklass ünnerwegens sünd. Op de Fohrt riet se sik bannig dat Muul apen över dat eenfache Landvolk un bedenk em egalweg mit Schimp un Schannen. Sülvst de Kutschers slaht den glieken Toon an, as se an en piele Steed en poor junge Lüüd Bescheed seggt, dat se schuven schüllt un hollt jem blots för Slefen un fule Schietbüdels, de nix döögt. In Wohrheit aver höört de jungen Lüüd to Juan sien Bande. Se överfallt de Kutsch, scheet jeden Dood, de sik wehren will, roovt allns wat Weert hett un teht de Reisenden nackig ut. Juan vergeiht sik butendem an de eenzige Fro in de Kutsch, de sik vörher noch luuthals över dat Sexualleven vun de Ünnerschicht lustig maakt harr. Mit de Kutsch as Büüt dröpt Juan mit sien Lüüd nu op den Iren John (Sean) Mallory, de as Terroist söcht warrt un Fackmann för Nitroglyzerin is. John vertellt jem dat he in en Mien för den Besitter Aschenbach na Sülver söken deit. Juan aver sütt in em den idealen Kamerad för sien ollen Droom vun’t grote Gold: He will de Bank vun Mesa Verde utroven un hapt, dat Mallory em mit sien Sprengstoff helpen deit. Wiel se doröver diskuteert, flüggt de Kutsch in de Luft. John hollt ganz apensichtlich nix vun den Plaan un versöcht, Juan un sien Mackers mitsams en Kark in de Luft to jagen. Man, wohrhaftig sünd dat denn aver Aschenbacher, en Hööftmann un en poor Soldaten, de in de Kark gaht. Juan, de John rinleggt hett, löst dorophen de Sprengung ut. Op’n Weg na Mesa Verde kann John aver op en Tog opspringen un Juan dormit afhangen. Liekers neiht de Bande John achteran. In’n Tog drapt se tofallig op den Anföhrer vun de mexikaanschen Revolutschoon, den Dokter Villega, de Juans Moord an twee Polizisten decken deit. In Mesa Verde ankamen stellt se fast, dat de Stadt vull mit Soldaten is. De Revolutschoon is vör jem in de Stadt ankamen. Un ok John is dor un seggt, dat he nu praat is, de Bank uttoroven. Man, de Bank is in de Twüschentiet to en politisch Gefängnis worrn, so dat Juan dör sien Överfall, ahn dat he dat wull, to’n Revolutschoonshelden worrn. Ok de nächste Versöök, sik vun de Revolutschoon aftosetten geiht scheef: John un Juan hollt alleen en hele Kompanie vun Soldaten op, de vun de Regeeren schickt worrn sünd, dordör dat John en Brüch in de Luft jaagt. Alleen Colonel Gutierrez överleevt in sien Panzer. In de Twüschentiet warrt all de Söhnen vun Juan, de he in dat Lager vun de Rebellen seker glöven de, vun annere Truppen vun de Regeeren ümbröcht. Blind för Raasch will he den Dood vun sien Jungs torüchbetahlen, warrt aver fastnahmen. Kort för sien Henrichten warrt he vun John reddt. De Flucht in en Veehwagen na „Amerika“ ennt dormit, dat General Huerta (de in glieken Tog föhrt) in jemehr Hannen fallt un vun Juan doodschaten warrt. Wedder sünd Juan un John de Helden vun de Revolutschoon. Vun Mesa Verde bit to de Flucht warrt wiest, woans egalwech Lüüd doodschaten warrt bit hen to Massenhenrichten. Bi een vun de Henrichten sütt man Dr. Villega, de apensichtlich foltert worrn is un nu gegenöver Gutierrez Rebellen verraden deit. John mutt torüch denken an sien Tiet in Irland, wo he jüst so en Verraat al mol beleevt hett. An’t Enn vun’n Film kummt dat to’n Showdown mit Colonel Gutierrez, de jem mit en Armeetog in de Mööt kummt. John geiht nu an Steed vun Juan mit Dr. Villega an de Siet los, de wedder in de Reeg vun de Revolutschoon torüchkamen is. Se hollt den Tog midden in de Wööst an. Dorto laadt he en Lokomotive mit Dynamit vull un föhrt dormit op den Armeetog to. Op de Fohrt hollt John Villega sien Verraat vör, liekers is he praat, em dat natosehn – anners as bi sien Kameraden in Irland, den he doodschaten hett, as in en Rüchblick kloor warrt. Man, Dr. Villega beslutt, dat he mit de Lokomotive in sien Dood föhren will, wiel John rechttietig afspringen deit. De Angreep op den Armeetog funkschoneert. Man, de Colonel kriggt John vör den Loop un schütt em daal. Gutierrez warrt kort later in den Kugelhagel vun Juan an de Siet maakt. vördem John an sien swore Sehren doodblifft, tünnert he en Stang Dynamit mit de korten Lunt un jaagt sik dormit sülvst in de Luft. Juan blifft opletzt aleen torüch.","sentiment":"nds","name":"Low Saxon","natural":"Plattdüütsch"},{"value":"Arne Laser in Das große Film-Lexikon: alle Top-Filme von A - Z: […] ein durchaus vorhandenes komödiantisches Element […] Im großen und ganzen ist Todesmelodie'' jedoch ein ziemlich grimmiger, gewalttätiger Streifen. […Steiger und Coburn] liefern exzellente Darstellungen als grundverschiedene Charaktere […] Vorherrschend sind natürlich trotzdem die abenteuerlichen Elemente der Handlung, die der Regisseur in ein action-geladenes, mitreißendes Spektakel verpackte, das vor allem optisch seinen Stempel trägt. Ennio Morricone komponierte wieder eine seiner charakteristischen Musiken.'' En nich nöömten Schriever schreev 1972 in Der Spiegel: ''„Unmotivierter Verschleiß an Pulver, Blei, Musik und Statisten, dazu viele manieristische Kamerafaxen machen Leones schlicht gemeinte Revolutionsparabel schließlich doch noch zum brutalen Spektakel, dem man ansieht, daß es 3,5 Millionen Dollar gekostet hat.“''","sentiment":"nds","name":"Low Saxon","natural":"Plattdüütsch"},{"value":"De Film is mit een Filmpries uttekent worrn: In’t Johr 1972 kreeg Sergio Leone as Best Speelbaas den David di Donatello Filmpries, wat as natschonalen Filmpries vun Italien vergliekbor is mit den Oscar'' in de USA.","sentiment":"nds","name":"Low Saxon","natural":"Plattdüütsch"},{"value":"Jüst so as bi vele annere Italo-Western gifft dat ok hier bi de Utrüsten vele Saken, de nich nau afbillt sünd. En Deel vun de Wapen, de in den Film vun de Protagonisten bruukt warrt, hett dat to de Tiet in de de Film speelt, noch gor nich geven. To’n Bispeel schütt John ünner annern mit en MG42, dat eerst Mitt vun’n Tweeten Weltkrieg in Europa insett worrn is.","sentiment":"nds","name":"Low Saxon","natural":"Plattdüütsch"},{"value":"De Filmtitel hett för Kuddelmuddel sorgt: De Arbeitstitel vun’t Dreihbook weer „C'era una volta la rivoluzione“. Leone sülvst hett later den Titel „Giù la testa“ wählt, de för de US-amerikaansche Faten mit „Duck, You Sucker“ (so veel as Duuk di, Tüffel!) översett worrn is. „Giù la testa“ weer in Italien as Snack begäng, wiel de engelsche Titel in de USA den Indruck maken de, as weer de Film en Western-Kummedie. Dorüm is he in Anlehnen an Leones eersten Western later in „A Fistful of Dynamite“ (En handvull Dynamit) ümnöömt worrn. In Grootbritannien is he blots ünner dissen Naam lopen. In Frankriek is de Film ünner de Översetten vun’n Arbeitstitel „Il était une fois la révolution“ rutkamen, womit he ok an den Spood vun den eersten Film C’era una volta il West ansluten schüll. De düütsche Titel „Todesmelodie“ hett gor keen Betog to den Film sülvst, schall aver woll ok an den eersten Film „Spiel mir das Lied vom Tod“ anlehnt wesen. In’n engelschen Spraakruum warrt mitünner ok „Once Upon a Time… the Revolution“ as Titel bruukt. Wegen de glieken Filmtitels warrt faken ok vun de „Once Upon a Time“-Trilogie snackt, ok wenn se jüst so wenig as Trilogie plaant weer, as de Dollar-Trilogie. Man, de dree Filmen fangt blots in’n franzööschen Spraakruum wohrhaftig mit „Il était une fois…“ an.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Pelham Aldrich CVO (* 8. Dezember 1844 in Mildenhall, England; † 12. November 1930 in Great Bealings, Suffolk, England) weer en Admiral vun de Royal Navy. Aldrich is 1859 in de Royal Navy intreden un is bit 1907 to’n Admiral upstegen. 1908 gung he in Ruhestand. 1902 wurr he mit den Royal Victorian Order as Commander uttekent. He weer siet 1875 mit Edith Caroline verheiraadt. Nah hüm wurr de Mount Aldrich nömmt, de in de Antarktis an de Oostsiet vun den Ragotzki-Gletschers liggt. Aldrich hett Robert Falcon Scott bi Expeditschonen in de Antarktis ünnerstütt. . He hett ok 1875 an en Arktis-Expeditschoon ünner George Strong Nares deelnommen. Wiel he as Prominenter de Wiehnachtsinsel besöcht harr, wurr hüm vun de dortig Postverwalten 1978 en Breefmark widmet.","sentiment":"nds","name":"Low Saxon","natural":"Plattdüütsch"},{"value":"<references />","sentiment":"nds","name":"Low Saxon","natural":"Plattdüütsch"},{"value":"Eestbrügg (hoochdüütsch Estebrügge) is en Dörp in de Gemeen Jörk in’n Landkreis Stood, Neddersassen.","sentiment":"nds","name":"Low Saxon","natural":"Plattdüütsch"},{"value":"Eestbrügg liggt in de Masch op’t linke Över glieks achtern Eestdiek un höört to Oolland. De Naveröörd sünd Königriek in’n Noorden, Hoov un Moorenn in’n Oosten, Neeland in’n Süden, Dammhusen in’n Süüdwesten, Laadkup in’n Westen un Jörk in’n Noordwesten.","sentiment":"nds","name":"Low Saxon","natural":"Plattdüütsch"},{"value":"Eestbrügg kummt 1196 toeerst in de Oorkunnen vör, as de Bröder Heinrich un Gerlach von Heimbrook jemehr Land bet na de Hollanners an de Eest an dat Klooster Ooldklooster geven hebbt. In de öllsten Oorkunnen hett de Oort Eschete heten, eerst later hett sik de Naam Eestbrügg dörsett. In de Tied üm 1200 harr de Oort ok al en Preester, en Kark lett sik in de Oorkunnen eerst för 1221 nawiesen, as de Kark von Eestbrügg dat Stift in Veern ünnerornt worrn is.In’n Düütsch-Franzööschen Krieg 1870/1871 sünd twee Soldaten ut Eestbrügg fullen oder vermisst un in’n Tweten Weltkrieg 65 .","sentiment":"nds","name":"Low Saxon","natural":"Plattdüütsch"},{"value":"In de Franzosentied von 1810 bet 1814 weer de Oort Seet von de Mairie Eestbrügg in’n Kanton Buxthu höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört. De Oort weer vör 1852 Deel von dat Grevengericht Oolland un weer dor opdeelt twüschen de Hauptmannschoppen Moorenn un Königriek. Von 1852 bet 1885 weer de Oort in dat Amt Jörk un na 1885 in’n Kreis Jörk. 1932 is dat an’n Kreis Stood kamen. Eestbrügg weer fröher nich egenstännig un opdeelt twüschen Moorenn un Königriek. Eerst 1879 is Eestbrügg denn en egene Gemeen worrn. Düsse Gemeen is mit de Gemeenreform in Neddersassen an’n 1. Juli 1972 Deel von de Gemeen Jörk worrn.","sentiment":"nds","name":"Low Saxon","natural":"Plattdüütsch"},{"value":": * tohoop mit Moorenn-Oostsied Moorenn:","sentiment":"nds","name":"Low Saxon","natural":"Plattdüütsch"},{"value":"* -30. Juni 1972: Johannes Schacht","sentiment":"nds","name":"Low Saxon","natural":"Plattdüütsch"},{"value":"Eestbrügg is evangeelsch-luthersch präägt un billt mit de St.-Martini-Kark en egen Kaspel. De hüdige Kark is 1700 bet 1702 boot worrn un steiht op de Grundmüürn von ehr Vörgänger. De Örgel von de Kark is 1702 von Arp Snitger boot worrn un harr en II/P-Manual un 34 Registers. 1818 hett Johann Georg Wilhelm Wilhelmy de Örgel wedder op Schick bröcht. 1959 hett Emanuel Kemper denn achter den olen Snitger-Prospekt en ne’e Örgel mit en III/P-Manual un 35 Registers boot. För de Kathoolschen is de St.-Maria-Kark in Buxthu tostännig.","sentiment":"nds","name":"Low Saxon","natural":"Plattdüütsch"},{"value":"Bi’n Eestbrügger Karkhoff steiht en Denkmaal för de Fullenen ut de twee Weltkrieg’. En extra Denkmaal för de fullen Soldaten ut’n Düütsch-Franzööschen Krieg 1870/1871 steiht bi de Kark. In Eestbrügg warrt jümmer an’n drüdden Advent bi de Kark Wiehnachtsmarkt fiert.","sentiment":"nds","name":"Low Saxon","natural":"Plattdüütsch"},{"value":"Eestbrügg hett en lütt Museum, dat Saken to de Oollanner Heimatgeschicht wiest.","sentiment":"nds","name":"Low Saxon","natural":"Plattdüütsch"},{"value":"De Schützengill Eestbrügg un Ümgegend is 1612 grünnt worrn. De Oollanner Sportclub Cranz-Eestbrügg hett sik 1927 ünner den Naam Eestbrügger Sportvereen grünnt worrn.","sentiment":"nds","name":"Low Saxon","natural":"Plattdüütsch"},{"value":"Eestbrügg liggt an de Kreisstraat 39, de in’n Noorden bi Königriek an de Landsstraat 140 rangeiht, de denn na Jörk un Neefeld geiht. In’n Süden löppt de K 39 över Neeland na Buxthu. Över de Eest röver geiht en Dreihbrügg na Hoov. De nächste Bahnhoff is de Bahnhoff Buxthu an de Nedderelvbahn.","sentiment":"nds","name":"Low Saxon","natural":"Plattdüütsch"},{"value":"De Theoloog Günther Schwarz weer en Tied Pastoor in Eestbrügg.","sentiment":"nds","name":"Low Saxon","natural":"Plattdüütsch"},{"value":"De Oscarvergaav vun’n November 1930 is an’n 5. November 1930 in’t Ambassador Hotel in Los Angeles afhollen worrn. Dat weer dat drüdde mol, dat de Oscars vergeven weern. Ehrt worrn sünd dorbi de Filmen, de in de Tiet vun’n 1. August 1929 bit to’n 31. Juli 1930 rutkamen sünd. In dat Johr 1930 is de Oscar tweemol vergeven worrn. Dordör schüll mööglich maakt warrn, dat bi tokamen Priesvergaven jümmer de Filmen ut dat vörige Klennerjohr uttekent warrt. Bi disse Utgaav weer to’n eersten mol de Pries in de Kategorie Best Toon (Best Sound Recording) vergeven. Modereert worrn is de Veranstaltung vun Conrad Nagel. De Filmen All Quiet on the Western Front un The Big House weern beide mit twee Oscars ehrt, mit söss mol an’n fakensten nomineert weer de Film The Love Parade.","sentiment":"nds","name":"Low Saxon","natural":"Plattdüütsch"},{"value":"'All Quiet on the Western Front (dt.: Im Westen nichts Neues) vun Universal Studios'","sentiment":"nds","name":"Low Saxon","natural":"Plattdüütsch"},{"value":"George Arliss för Disraeli","sentiment":"nds","name":"Low Saxon","natural":"Plattdüütsch"},{"value":"'Norma Shearer för The Divorcee (dt.: Die Frau für alle)'","sentiment":"nds","name":"Low Saxon","natural":"Plattdüütsch"},{"value":"'Lewis Milestone för All Quiet on the Western Front (dt.: Im Westen nichts Neues )'","sentiment":"nds","name":"Low Saxon","natural":"Plattdüütsch"},{"value":"'Frances Marion för The Big House (dt.: Hölle hinter Gittern)'","sentiment":"nds","name":"Low Saxon","natural":"Plattdüütsch"},{"value":"'Joseph T. Rucker un Willard van der Veer för With Byrd at the South Pole (dt.: Mit Byrd zum Südpol)'","sentiment":"nds","name":"Low Saxon","natural":"Plattdüütsch"},{"value":"'Herman Rosse för The King of Jazz (dt.: Der Jazzkönig)'","sentiment":"nds","name":"Low Saxon","natural":"Plattdüütsch"},{"value":"'Douglas Shearer (M-G-M Studio Sound Department) för The Big House (dt.: Hölle hinter Gittern)'","sentiment":"nds","name":"Low Saxon","natural":"Plattdüütsch"}]}