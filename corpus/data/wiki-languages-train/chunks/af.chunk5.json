{"lines":[{"value":"’n Knoop in sterrekunde is waar die wentelbaan van die maan die sonnebaan kruis. Die klimmende knoop of noordknoop is wanneer die maan die sonnebaan van \"onder\" na \"bo\" kruis (dus van suid na noord) en die dalende knoop of suidknoop wanneer dit die sonnebaan van \"bo\" na \"onder\" kruis (dus van noord na suid). Verduisterings vind net plaas wanneer die maan deur een van die knope beweeg: ’n sonsverduistering wanneer die beweging deur die knoop tydens die nuwemaan plaasvind en ’n maansverduistering tydens die volmaan.","name":"Afrikaans","natural":"Afrikaans","classification":"af"},{"value":"Die gemiddelde tyd tussen twee opeenvolgende deurgange van die maan deur die klimmende knoop word ’n drakoniese maand of knopemaand genoem. Die maan se wentelbaan vertoon vanweë die aantrekkingskrag van die son ’n presessie. Die maansknope neem dus geen vaste posisie in nie, maar maak in 18,6 jaar ’n volledige omwenteling oor die sonnebaan, in ’n teenoorgestelde rigting as wat die maan om die Aarde draai. ’n Drakoniese maand, van 27,212 dae, is daarom korter as ’n sideriese maand, en wel ongeveer 2,5 uur.","name":"Afrikaans","natural":"Afrikaans","classification":"af"},{"value":"  'n Kleuterskool is 'n skool vir kinders tussen die ouderdom van twee tot vyf jaar. Baie kleuterskole bied ook graad R (voorbereidingsjaar) aan, hoewel dit ook in 'n laerskool deurloop kan word. Kleuterskole kan onder privaat bestuur wees, maar kan ook deur die regering daargestel of selfs gesubsidieer wees. Sommige kleuterskole bied ook 'n gebalanseerde ontbyt en middagete vir die kinders aan. Die bywoon van kleuterskole is nie verpligtend nie, maar kan help om kinders vir die laerskool voor te berei. Ouers wat voltyds werk maak ook van kleuterskole gebruik om toesig oor kinders te hou terwyl hulle nie tuis is nie. Van die vaardighede wat kinders by 'n kleuterskool aanleer:","name":"Afrikaans","natural":"Afrikaans","classification":"af"},{"value":"duimnael|Die sogenaamde Grace Gates op Lord’s. Die Grace-hekke, amptelik die WG Grace Memorial Gates, is twee hekke op die Lord’s Krieketgronde in Londen, Engeland. Hierdie hekke is in 1923 opgerig en is 'n graad II-gelyste monument. Die hekke is deur die argitek Sir Herbert Baker ontwerp as 'n huldeblyk aan die Engelse krieket-legende W.G. Grace, wat in 1915 oorlede is. Die hekke is van gietyster vervaardig en word deur 'n pilaar van Portland-sandsteen van mekaar geskei. Op die pilaar is gegraveer: \"'TO THE MEMORY OF WILLIAM GILBERT GRACE THE GREAT CRICKETER: 1848-1915: THESE GATES WERE ERECTED: THE MCC AND OTHER FRIENDS AND ADMIRERS'.\"","name":"Afrikaans","natural":"Afrikaans","classification":"af"},{"value":"Die NG gemeente Koster is 'n gemeente van die Nederduitse Gereformeerde Kerk in die Sinode Goudland (voorheen Wes-Transvaal). Die gemeente is gestig in 1919. Die kerkgebou is geleë by De Wetstraat 54, Koster. In 2013 was die leraar dr. Z.B. Loots. Daar was in daardie jaar 140 doop- en 505 belydende lidmate.","name":"Afrikaans","natural":"Afrikaans","classification":"af"},{"value":"* Small, Mario (samesteller). 2013. Jaarboek van die NG Kerke. Wellington: Tydskriftemaatskappy van die NG Kerk NPC - 'n divisie van Bybel-Media.","name":"Afrikaans","natural":"Afrikaans","classification":"af"},{"value":"* Gereformeerde kerk Koster","name":"Afrikaans","natural":"Afrikaans","classification":"af"},{"value":"Arena das Dunas is 'n sokkerstadion in Natal, Brasilië. Dit was een van die gasheerstadions vir die FIFA Sokker-Wêreldbekertoernooi in 2014. Die stadion het 'n kapasiteit van 31 375.","name":"Afrikaans","natural":"Afrikaans","classification":"af"},{"value":":Hoofartikel: FIFA Sokker-Wêreldbekertoernooi in 2014.","name":"Afrikaans","natural":"Afrikaans","classification":"af"},{"value":"* Lys van stadions in Brasilië","name":"Afrikaans","natural":"Afrikaans","classification":"af"},{"value":"Okkerneutboom is 'n dorp in die Ehlanzeni-distriksmunisipaliteit in die noordooste van die Mpumalangaprovinsie van Suid-Afrika.","name":"Afrikaans","natural":"Afrikaans","classification":"af"},{"value":"* Lys van dorpe in Suid-Afrika","name":"Afrikaans","natural":"Afrikaans","classification":"af"},{"value":"Die Gereformeerde kerk Witpoortjie is die tweede jongste gemeente van die Gereformeerde Kerke in Suid-Afrika in die Wes-Randse stad Roodepoort. Die gemeente het op 8 Oktober 1972 van die Gereformeerde kerk Roodepoort afgestig, wat op sy beurt in 1957 van die Gereformeerde kerk Florida afgestig het, ’n dogtergemeente van Krugersdorp (1898), die oudste Gereformeerde kerk aan die Witwatersrand. Witpoortjie se kerkraad het onmiddellik begin beplan vir kerkbou. Dienste is eers in die Laerskool Dr. Havinga gehou terwyl die kerkgebou in aanbou was. Dié gebou is opgerig volgens gewysigde planne van die Gereformeerde kerk Alberton-Wes. Lucas van der Schyff het die strukturele planne opgestel en die bouaannemer was ene Wilken. Die verandering aan Alberton-Wes se plan het die aanbou van ’n kerksaal behels. Dié gebou is op 2 Augustus 1975 amptelik ingewy. [[Lêer:Ou Nederduitsch Hervormde kerk Witpoortjie, 31 Desember 2017, Morné van Rooyen.jpg|duimnael|regs|270px|Grace Bible Church het die geboue van die Gereformeerde kerk Witpoortjie gekoop asook dié van die destydse Nederduitsch Hervormde gemeente Witpoortjie, wat in 2012 ontbind het, op die dieselfde straatblok.]]","name":"Afrikaans","natural":"Afrikaans","classification":"af"},{"value":"* Die gemeente se Facebook-blad. URL besoek op 2 Desember 2015.","name":"Afrikaans","natural":"Afrikaans","classification":"af"},{"value":"Newlands is 'n klein voorstad in die suidooste van Pretoria, Suid-Afrika.","name":"Afrikaans","natural":"Afrikaans","classification":"af"},{"value":"Die Gereformeerde kerk Wesrand is ’n gemeente van die GKSA op die Wes-Randse dorp Randfontein. Dié gemeente het in 2005 ontstaan nadat die gemeentes Randfontein (gestig in 1950) en Randfontein-Noord (van eersgenoemde afgestig in 1983) saamgesmelt het weens ’n afname in die getal Gereformeerdes op die dorp. Die saamgestelde gemeente gebruik die ou gemeente Randfontein se kerkgebou in Jakarandastraat, Homelake, Randfontein. Nadat die Gereformeerde kerk Randfontein op 4 Junie 1950 van die Gereformeerde kerk Krugersdorp afgestig het, is aan die begin eredienste in die saal van die Laerskool Randfontein gehou. Vir Nagmaal het die lidmate in die plaaslike NG kerk byeengekom. ’n Kerkerf is van die stadsraad bekom, maar die kerkraad was ontevrede met die ligging daarvan en het dit vir twee beter erwe verruil. Die erf langsaan is ook gekoop. Beyers Hartman het die planne vir die nuwe kerk opgestel. Binne vier jaar van die gemeente se bestaan is die kerk opgerig en op 6 Maart 1954 het ds. C.J. van Vuuren die hoeksteen gelê. Dié gebou, in die destyds so gewilde tentstyl, is op 13 Maart 1954 ingewy. In 1960 het Randfontein 435 en belydende en 447 dooplidmate gehad, in 1997 het die twee gemeentes se belydende lidmate saam 484 getel en die dooplidmate 171 en einde 2015 was daar 209 belydende en 36 dooplidmate in die gemeente Wesrand, vergeleke met 290 en 63 vyf jaar vantevore.","name":"Afrikaans","natural":"Afrikaans","classification":"af"},{"value":"Die NG gemeente Grootdrink is ’n gemeente in die weste van die Sinode van Noord-Kaapland, een van die Nederduitse Gereformeerde Kerk se nege streeksinodes in Suid-Afrika. Op 13 November 1941 is langs die Oranjerivier die gemeente Grootdrink gestig. Die naam is afgelei van ’n drinkplek vir dorstige diere by die waters van die grootste rivier in Suid-Afrika. Hierdie gemeente het met sy stigting hoofsaaklik bestaan uit nedersetters wat hul lewensbestaan vind uit die besproeiing wat hier beoefen is. Oorspronklik is die gemeente uit gedeeltes van die aangrensende gemeentes Boegoeberg en Grootrivier (soos dit van 1932 tot 1949 bestaan het) gestig. Op tydelike gebied moes die gemeente vanaf die eerste dag 'n moeilike bestaan voer. Met die stigting was daar geen permanente geboue van klip of steen waarmee 'n begin kon gemaak word nie. Op 7 Februarie 1942 is prop. P.A.M. Brink as eerste leraar van die gemeente georden. Uit die staanspoor het hy hom vir die verkryging van kerkgrond beywer. Ook het hy in die wyk Swartkopvloer vir die oprigting van 'n saalkerk georganiseer, en is die gebou op 8 Mei 1943 ingewy. Vervolgens is met die bou van 'n pastorie op Grootdrink 'n begin gemaak. Ná ds. Brink se vertrek, neem prop. F.P. Papenfus, toentertyd reisende sekretaris van die Christelike Strewersunie, die beroep na Grootdrink aan. Hy is in die naweek van 30 September 1945 verwelkom en georden. Kort hierna is die voltooide pastorie op 6 Desember 1945 ingewy. Dit dien daarop gewys te word dat omstandighede in hierdie nedersettings- of skema-gemeente (soos in van die ander ook) dit onprakties gemaak het om een sentrale kerkgebou op te rig. Daar het met die stigting vyf afsonderlike kerkplekke al langs die Oranjerivier bestaan, elk met 'n eie selfstandigheid, wat vereis dat alle kerklike voorregte afsonderlik bedien moes word. Ds. Papenfus se eerste taak was dus om voort te gaan om die orige vier wyke van die gemeente van kerklike geboue te help voorsien. Agtereenvolgens is toe die volgende saalkerke ingewy: Te Kalkwerf op 19 Oktober 1947, te Vollgraaffsig op 7 Maart 1948, te Grootdrink op 24 Oktober 1948 en te Wilgenhoutsdrift op 19 Junie 1949.","name":"Afrikaans","natural":"Afrikaans","classification":"af"},{"value":"* Olivier, ds. P.L. (samesteller). 1952. Ons gemeentelike feesalbum. Kaapstad en Pretoria: N.G. Kerk-uitgewers.","name":"Afrikaans","natural":"Afrikaans","classification":"af"},{"value":"Ludwik Lejzer Zamenhof (Pools: Ludwik Łazarz Zamenhof), (15 Desember 1859 – 14 April 1917), bekend as Dokter L. L. Zamenhof of Doktoro Esperanto (\"Dokter wat hoop\"), was 'n Jood wat die \"internasionale taal\" Esperanto, die mees gewilde kunsmatige taal, geskep het.","name":"Afrikaans","natural":"Afrikaans","classification":"af"},{"value":"Jón (IPA: [ <span class=\"IPA\"><span title=\"Aussprache im Internationalen Phonetischen Alphabet (IPA)\">joun  ], [ <span class=\"IPA\"><span title=\"Aussprache im Internationalen Phonetischen Alphabet (IPA)\">jɔun   ]) is 'n Yslandse en Faroese manlike voornaam.","name":"Afrikaans","natural":"Afrikaans","classification":"af"},{"value":"Jón is 'n vorm van die voornaam Johannes, en beteken \"Die Here (JHWH) is genadig'.","name":"Afrikaans","natural":"Afrikaans","classification":"af"},{"value":"Die voornaam was in 2012 die mees algemene manlike voornaamste naam in Ysland opgevolg deur Sigurður en Guðmundur.","name":"Afrikaans","natural":"Afrikaans","classification":"af"},{"value":"'n Vorm van die voornaam is Jónsi. Vroulike vorms is Jónína of Jóna. Ander Yslandse vorms van die naam is Jóhann, Jóhannes, en die Faroese Jógvan.","name":"Afrikaans","natural":"Afrikaans","classification":"af"},{"value":"* Jón Óskar (eintlik, Jón Óskar Ásmundsson; 1921-1998), Yslandse digter, skrywer, musikant en vertaler","name":"Afrikaans","natural":"Afrikaans","classification":"af"},{"value":"* Jón Vídalín (1666-1720), Yslandse predikant, biskop van Skálholt","name":"Afrikaans","natural":"Afrikaans","classification":"af"},{"value":"* Jón Ögmundsson (1052-1121), Yslandse biskop","name":"Afrikaans","natural":"Afrikaans","classification":"af"},{"value":"* Jón Hreggviðsson, ´n Karater in die verhaal \"Die klok van Ysland (Íslandsklukkan) van Halldór Laxness","name":"Afrikaans","natural":"Afrikaans","classification":"af"},{"value":"<references />","name":"Afrikaans","natural":"Afrikaans","classification":"af"},{"value":"duimnael|links|Nasa-Satellietbeeld van die Ganges-vlaktes met die Himalaja in die noorde en die Yamuna in die suide Die Yamuna (Hindi en Sanskrit: यमुना Yamunā [ˈjʌmʊnaː]), ook Jamuna (जमुना Jamunā [ˈdʒʌmʊnaː]) of Jumna, is die grootste sytak van die Ganges. Die rivier, met 'n lengte van 1 376 km (855 myl), vloei in die suidweste ewewydig aan die Ganges se boloop. Net soos die Ganges word die Yamuna hoogs vereer in Hindoeïsme. Dié rivier vorm saam met die Ganges die Doab (Hindi: दोआब doāb, afgelei van Persies: دو ﺁب do-āb \"twee waters\"), een van die mees intensief besproeide landbougebiede van Indië. Die Yamuna ontspring naby die Yamunotri-tempel in Noord-Indië binne die Himalaja, net suid van die grens tot die Chinese outonome gewes Tibet in die deelstaat Uttarakhand. Aansluitend vloei dié rivier in 'n suidwestelike rigting en vorm die grens tussen die deelstate Haryana en Uttar Pradesh. Hier vloei die Yamuna deur die uniegebied Delhi met die Indiese hoofstad Nieu-Delhi. Verder suid verlaat dié rivier die grensgebied tussen die twee deelstate en bereik Agra, waar die Unesco-wêrelderfenisgebied Taj Mahal langs die oewer staan. Vanaf hier vloei die Yamuna in 'n suidoostelike rigting tussen die stede Gwalior in die weste en Kanpur in die ooste. Verder oos mond dié rivier in Allahabad in die Ganges uit. Die Ganges en Yamuna se saamvloei is een van die heiligste plekke in Hindoeïsme en volgens die mitologie mond hier nog die heilige Sarasvati-rivier in die Ganges uit, wat die Triveni Sangam vorm. Hier word elke 12 jaar die Kumbh Mela gevier, waarby die pelgrims hul sondes in die riviere wegspoel.","name":"Afrikaans","natural":"Afrikaans","classification":"af"},{"value":"duimnael Vlag van die Aomori-prefektuur|duimnael is een van die 47 prefekture van Japan. Aomori is die hoofstad en belangrikste stedelike gebied.","name":"Afrikaans","natural":"Afrikaans","classification":"af"},{"value":"William Alison \"Bill\" Anders (17 Oktober 1933 - ; Majoor Generaal, Amerikaanse Lugmag), is 'n voormalige Amerikaanse Lugmag-offisier, elektriese ingenieur, atoomingenieur, Nasa-ruimtevaarder en sakeman. Hy, saam met Frank Borman en Jim Lovell in Apollo 8, was die eerste persone wat 'n wentelbaan om die Aarde verlaat het om na die maan te reis. Hy was ook deel van die rugsteun bemanning vir Apollo 11.","name":"Afrikaans","natural":"Afrikaans","classification":"af"},{"value":"* Ruimtevaardergroep 3","name":"Afrikaans","natural":"Afrikaans","classification":"af"},{"value":"Philip E. Rosenberg (b.1931) is 'n geochemikus by die Washington Staats Universiteit in die VSA. Die mineraal Rosenbergiet is in 1993 na hom vernoem.","name":"Afrikaans","natural":"Afrikaans","classification":"af"},{"value":"Rudolphus Franciscus Marie (Ruud) Lubbers (7 Mei 1939 in Rotterdam - 14 Februarie 2018 in Rotterdam) was 'n Nederlandse christen-demokratiese politikus, diplomaat, hoogleraar en entrepreneur. Hy was 'n lid van die politieke partye Christen-Demokratiese Appèl (CDA) en Katolieke Volksparty (KVP), 'n voorloper van die CDA-party. <br/ > Van 1982 tot 1994 was hy die CDA se partyleier sowel as die Eerste Minister van Nederland gewees. Hy het met sukses die groot finansieringstekort as ook die toemalige ekonomiese krises bestry.","name":"Afrikaans","natural":"Afrikaans","classification":"af"},{"value":"Lubbers het ekonomie aan die Erasmus Universiteit Rotterdam gestudeer en was 'n entrepreneur van Hollandia, 'n staalboubedryf in Krimpen aan den IJssel. Van 1973 tot 1977 was hy Minister van Ekonomiese Sake in die Den Uyl-kabinet gewees. Van 1977 tot 1982 was hy 'n lid van die Tweede Kamer gewees, van 1978 tot 1982 ook as parlementêre verteenwoordiger van die CDA-groep. Van Oktober 1982 tot Januarie 1994 was hy die CDA-partyleier en van November 1982 tot Augustus 1994 Eerste Minister gewees. Ook was hy in 1989 en 1994 kortstondig minister vir Nederlandse Antilliaanse Sake en Aruba gewees. Na sy politieke loopbaan was hy van 1995 tot 2000 hoogleraar globalisering aan die Katolieke Universiteit Brabant gewees. Vervolgens was hy van 1 Januarie 2001 tot 20 Februarie 2005 die negende VN se Hoë Kommissaris vir Vlugtelinge in Genève gewees.","name":"Afrikaans","natural":"Afrikaans","classification":"af"},{"value":"Lubbers het drie Nederlandse kabinette gelei:","name":"Afrikaans","natural":"Afrikaans","classification":"af"},{"value":"*  Parlement & Politiek","name":"Afrikaans","natural":"Afrikaans","classification":"af"}]}