{"lines":[{"value":"Arnold Kurr Van Gennep (* 23. apríl 1873, Ludwigsburg, Nemecko - † 7. máj 1957, Bourg-la-Reine, Francúzsko) bol francúzsky antropológ, etnológ a religionista. Sám sa považoval za etnológa a mnohí bádatelia o ňom hovoria ako o zakladateľovi modernej francúzskej etnológie a predchodcovi funkcionalizmu.","name":"Slovak","natural":"slovenčina","classification":"sk"},{"value":"Narodil sa v nemeckom Ludwigsburgu, ale od roku 1879 žil vo Francúzsku. Študoval lingvistiku, arabistiku, egyptológiu, sociológiu a dejiny náboženstva tzv. prírodných národov v Paríži na École Pratique des Hautes Études a na École des Langues Orientales. V roku 1897 odišiel do Poľska, kde v Čenstochovej pracoval ako lektor francúzskeho jazyka. Po návrate do Francúzska v roku 1901 pôsobil sedem rokov v štátnej správe ako tlmočník na francúzskom ministerstve poľnohospodárstva. Na základe prác o totemizme a tabu na Madagaskare z roku 1904 a o austrálskych mýtoch a legendách z roku 1906 získal doktorát na Sorbonne. V roku 1912 využil ponuku na odchod do Švajčiarska, kde bol na univerzite v Neuchâtel menovaný profesorom etnológie. Kvôli svojim kritickým postojom k švajčiarskej neutralite počas 1. svetovej vojny musel po troch rokoch univerzitu opustiť. Následne pracoval pre francúzsku armádu a krátko pre francúzske ministerstvo zahraničia. Po ukončení tejto služby sa usadil v mestečku Bourg-la-Reine. Tu strávil zvyšok života ako bádateľ na voľnej nohe.","name":"Slovak","natural":"slovenčina","classification":"sk"},{"value":"Bol ovplyvnený francúzskou sociologickou školou Durkheima. Najväčší ohlas mu priniesla jeho klasifikácia rituálnej dimenzie náboženského života, ktorú podal vo svojom diele Prechodové rituály (Les rites de passage). V tomto diele poskytuje prehľad základných etáp prechodových iniciačných obradov vzťahujúcich sa k zmenám spoločenského statusu alebo k iným dôležitým životným udalostiam v tradičných spoločnostiach. Zmienené štádia, ktoré môžu byť zastúpené obradmi zahrňujú postupne odlúčenie(rites séparation), pomedzie (rites de marge) a prijatie (rites d'aggrégation). V súvislosti s pomedzím hovoril Gennep o liminárnej(prahovej) fáze rituálu (lat. limen-práh) na čo nadviazal neskôr Victor Turner vo svojich dielach o liminarite.","name":"Slovak","natural":"slovenčina","classification":"sk"},{"value":"Kategória:Francúzski religionisti Kategória:Francúzski antropológovia Kategória:Francúzski etnológovia Kategória:Osobnosti z Ludwigsburgu Kategória:Absolventi Sorbonny","name":"Slovak","natural":"slovenčina","classification":"sk"},{"value":"Ulica kapitána Jaroša je ulica:","name":"Slovak","natural":"slovenčina","classification":"sk"},{"value":"Baraniarky môže byť:","name":"Slovak","natural":"slovenčina","classification":"sk"},{"value":"Vysielač Kosztowy alebo sa nachádza v centrálnej časti Sliezskeho vojvodstva, neďaleko Mysłowíc. Kovová konštrukcia 355 m vysokého vysielača bola vybudovaná v prvej polovici 70. rokov 20. storočia a patrí medzi najvyššie stavby svojho druhu. Prevádzka vysielača, pokrývajúceho signálom rozsiahlu oblasť južného Poľska, začala v roku 1976. Prioritne zabezpečuje vysielanie mnohých televíznych a rozhlasových programov pre husto osídlenú oblasť v okolí Katovíc, no presahy umožňujú prijímať signál z vysielača aj v severozápadnej časti Slovenska.","name":"Slovak","natural":"slovenčina","classification":"sk"},{"value":"V súčasnej dobe je možné z vysielača prijímať:","name":"Slovak","natural":"slovenčina","classification":"sk"},{"value":"Kosztowy","name":"Slovak","natural":"slovenčina","classification":"sk"},{"value":"Elektrický rušeň 180 (predtým E 669.0, továrenské označenie Škoda 23E) je rušeň určený pre nákladnú dopravu na jednosmernej napájaciej sústave 3 kV. Boli vyrobené dva prototypné kusy, firmou Škoda Plzeň, vtedy nazývané Závody V. I. Lenina, v rokoch 1958 a 1959.","name":"Slovak","natural":"slovenčina","classification":"sk"},{"value":"Potom čo sa ukázalo, že pôvodná téza univerzálneho rušňa pre osobnú aj nákladnú dopravu u rady 140 zlyhala kvôli nedostatočnej ťažnej sile a výkonu, objednali si ČSD nový typ rušňa s vyšším výkonom a šiestimi nápravami, ktoré by lepšie vyhovovali náročným podmienkam na trati Praha - Košice. Pôvodné prevedenie rušňov bolo so šiestimi elektromotory s výkonom 508 kW a prevodovým pomerom pre rýchlosť 120 km/h. Ukázalo sa však, že ich výkon a ťažná sila spôsobuje veľa problémov s roztrhaním skrutkovky (súčasť spriahadlá medzi vagóny). Preto boli u jedného rušňa dosadené nové motory s nižším výkonom 435 kW, ktoré boli neskôr dosadené na rušne radu 181 a boli teda na tomto stroji vyskúšané (celkový výkon rušňa poklesol na 2 610 kW). Druhému rušňu bol rovno dosadený nový typ podvozku a výkon zostal na 3 048 kW. Okrem dvoch prototypových strojov pre ČSD boli vyrobené dva ďalšie takmer zhodné pre Sovietsky zväz (Škoda 25E).","name":"Slovak","natural":"slovenčina","classification":"sk"},{"value":"Rušeň je skriňového typu, s dvoma koncovými stanovišťami rušňovodiča, medzi nimi sa nachádza strojovňa. Čelné okna na stanovišti, sú štvordielne. Skriňa má jednej strane žalúzie kvôli nasávaniu chladiaceho vzduchu (prvé použitie tohto systému u nás). Má dva trojnápravové podvozky, so šiestimi elektromotormi.","name":"Slovak","natural":"slovenčina","classification":"sk"},{"value":"Rušne boli od výrobcu odovzdané do depa Praha hlavní nádraží, odkiaľ potom putovali do Českej Třebovej, kde sú deponované dodnes. V roku 1995 boli oba stroje opravené a opatrené pôvodným náterom. Kým jeden stroj je prevádzkový a je vedený ako múzejný, druhý je zatiaľ odstavený a čaká na opätovné oživenie, o ktorom sa uvažuje.","name":"Slovak","natural":"slovenčina","classification":"sk"},{"value":"180 180","name":"Slovak","natural":"slovenčina","classification":"sk"},{"value":"Chirongui je francúzsky kantón v departemente a regióne Mayotte. Obsahuje obec Chirongui.","name":"Slovak","natural":"slovenčina","classification":"sk"},{"value":"Kategória:Kantóny v departemente Mayotte","name":"Slovak","natural":"slovenčina","classification":"sk"},{"value":"náhľad|Bežci na čiernofigúrovej amfore, cca 500 pred Kr. Beh na dve stadiá alebo diaulos (od diaulos) bola súťažná bežecká disciplína v starovekom Grécku. Na 14. olympijských hrách v roku 724 pred Kr. pribudol k dovtedajšej jedinej disciplíne, behu na jedno stadion, tzv. dvojitý beh (diaulos), beh na dve stadiá. Boli to preteky na dĺžku dvoch stadií (približne 384,5 m) t. j. na vzdialenosť 1200 olympijských stôp. Dĺžka jedného stadia bola podľa mýtov vymeraná hrdinom Heraklom, (sto jeho krokov) ktorý údajne založil prvé hry v Olympii. Pravidlá dvojitého behu boli podobné ako pri behu na jedno stadion. Pretekárska trať v Olympii bola tvrdá a predpokladá sa, že bola posypaná vrstvou piesku. Štartové čiary, ktoré boli na východnej i na západnej strane štadióna, tvorili kamenné prahy vytvorené z dvadsiatichštyroch vápencových dosák, spojených v jednoliaty celok, ktoré mali po dĺžke dva nehlboké zošikmené žľaby pre odraz pri štarte. Z antických premeňov je známe, že pretekári pri behu na dve stadiá, mali štart i cieľ na západnom prahu. To, ako bola označená obrátka je neznáme. Dĺžka olympijskej trate, tzv. stadion, bola dĺžková miera, podľa ktorej vzniklo neskôr aj pomenovanie celého pretekárskeho priestranstva. Diváci sa na súťažiacich na štadióne pozerali z trávnateho úbočia. Štadión bol od severu ohraničený výbežkom Kronovho pahorku, na ostatných stranách bol násyp. Bol dlhý 212 m a 28 m široký. Do hľadiska sa podľa odhadu pôvodne zmestilo 20 000 a neskôr 40 000 až 45 000 divákov.","name":"Slovak","natural":"slovenčina","classification":"sk"},{"value":"* Beh na jedno stadion Kategória:Staroveké Grécko","name":"Slovak","natural":"slovenčina","classification":"sk"},{"value":"Martin Kaprálik (* 11. apríl 1976, Bratislava) je slovenský divadelný a televízny herec a dabér.","name":"Slovak","natural":"slovenčina","classification":"sk"},{"value":"Herectvo vyštudoval na konzervatóriu v rodnej Bratislave. Už počas školy sa venoval herectvu. V dnešnej dobe pôsobí najmä v divadle a veľmi často taktiež dabuje. V televízii sa objavuje pomenej. Pôsobil v Divadle Andreja Bagara v Nitre, v Divadle Nová scéna, v Mestskom divadle P. O. Hviezdoslava a v Divadle Malá scéna STU.","name":"Slovak","natural":"slovenčina","classification":"sk"},{"value":"Martin Kaprálik pochádza z hereckej rodiny. Jeho starý otec bol Elo Romančík. Jeho otcom je Dušan Kaprálik. Má dvoch súrodencov sestru Zuzanu a brat Ondreja. Ivan Romančík je jeho strýko.","name":"Slovak","natural":"slovenčina","classification":"sk"},{"value":"Herci, ktorých Martin Kaprálik často dabuje (v zátvorke sú uvedené príklady filmy, v ktorých daného herca nadaboval):","name":"Slovak","natural":"slovenčina","classification":"sk"},{"value":"Kategória:Slovenskí televízni herci Kategória:Slovenskí dabingoví herci Kategória:Osobnosti z Bratislavy","name":"Slovak","natural":"slovenčina","classification":"sk"},{"value":"Brašovská župa (,, ) je názov župy v Uhorsku, v súčasnosti jej územie leží v strednom Rumunsku (Brašovská župa). Hlavným mestom bolo mesto Brašov (,, ). Župa bola vytvorená na území tzv. Burzenlandu v roku 1876, po zrušení autonómie Sedmohradska, ktorého súčasťou bolo územie dovtedy. Územie župy osídlili v 12. storočí nemeckí kolonisti, ktorí až do roku 1876 požívali autonómiu. V roku 1920 sa na základe trianonskej zmluvy stalo Sedmohradsko súčasťou Rumunska a Brašovská župa sa stala administratívnou jednotkou Rumunska.","name":"Slovak","natural":"slovenčina","classification":"sk"},{"value":"<references/>","name":"Slovak","natural":"slovenčina","classification":"sk"},{"value":"Kategória:Sedmohradsko Kategória:Župy v Uhorsku Kategória:Dejiny Rumunska Kategória:Dejiny Uhorska","name":"Slovak","natural":"slovenčina","classification":"sk"},{"value":"Hampton Court Bridge je cestný oblúkový most cez Temžu medzi Hamptonom v časti Richmond na okraji Londýna a mestom Molesey v grófstve Surrey. Most bol pomenovaný po paláci Hampton Court Palace na severnom brehu Temže. Prvý most, ktorý stál na mieste mosta bol postavený v rokoch 1752 – 1753 podľa plánov Samuela Stevensa a Benjamina Ludgatora a otvorený 17. decembra toho roku . Most bol drevený a jeho architektúra bola ovplyvnená chinoizériou. Zničený bol po 25 rokoch existencie. Druhý most bol otvorený v roku 1778 a taktiež bol drevený; jeho dĺžka bola a šírka  . Okolo roku 1840 bol most už schátraný a preto bolo rozhodnuté na jeho mieste postaviť nový most. Výstavba tretieho mosta prebiehala medzi májom 1864 a aprílom 1865 a otvorený bol 10. apríla . Jeho autorom bol E. T. Murray a výstavba stála 11 176 libier. Dnešný štvrtý most bol postavený niekoľko metrov ďalej po prúde od neskôr zničeného tretieho mosta medzi septembrom 1930 a aprílom 1933. Most bol otvorený Princom z Walesu 3. júla 1933. Má tri oblúkové rozpätia a jeho výška nad Temžou je . Autormi návrhu boli W. P. Robinson a Edwin Lutyens.","name":"Slovak","natural":"slovenčina","classification":"sk"},{"value":"Kategória:Mosty v Londýne Kategória:Cestné mosty v Spojenom kráľovstve Kategória:Architektúra z 1933 Kategória:Oblúkové mosty","name":"Slovak","natural":"slovenčina","classification":"sk"},{"value":"Majstrovstvá Afriky v hádzanej 1976 boli v poradí 2. majstrovstvá Afriky v hádzanej, ktoré organizuje Africká hádzanárska konfederácia (CAHB). Konali sa v Alžíri, v Alžírsku v dňoch od 10.18. apríla 1976, za účasti 7 mužských a 7 ženských tímov. Pôvodne sa malo zúčastniť aj družstvo mužov Maroka. Nováčikom turnaja bolo sedem družstiev: Alžírsko, Egypt a Pobrežie Slonoviny v kategórii mužov a Alžírsko, Kongo, Nigéria a Pobrežie Slonoviny v kategórii žien. V oboch kategóriách obhájili svoje tituly družstvá Tuniska. V mužskej kategórii po finálovom víťazstve nad, v ženskej nad . Tieto majstrovstvá slúžili zároveň ako kvalifikácia afrických družstiev na Letné olympijské hry 1976, ktoré hostil Montreal. Z oboch kategórii sa na ne kvalifikovali iba víťazné družstvá.","name":"Slovak","natural":"slovenčina","classification":"sk"},{"value":";Muži Pozn: Egypt bol dodatočne diskvalifikovaný. ;Ženy","name":"Slovak","natural":"slovenčina","classification":"sk"},{"value":"Kategória:Majstrovstvá Afriky v hádzanej Hádzaná","name":"Slovak","natural":"slovenčina","classification":"sk"},{"value":"Stručný etymologický slovník slovenčiny je prvý etymologický slovník slovenského jazyka. Vydala ho Veda a má 704 strán. Hoci je v ňom uvedený ako rok vydania 2015, do distribúcie sa dostal až v apríli 2016, keď ho predstavili verejnosti .","name":"Slovak","natural":"slovenčina","classification":"sk"},{"value":"Autorom je jazykovedec PhDr. Ľubor Králik, CSc., vedecký pracovník Jazykovedného ústavu Ľudovíta Štúra Slovenskej akadémie vied v Bratislave v rámci oddelenia dejín slovenčiny, onomastiky a etymológie. Slovník spracoval na základe komparatívneho výskumu, analýzy doteraz vydaných etymologických slovníkov slovanských, germánskych, ale aj klasických jazykov indoeurópskeho pôvodu, ďalej rôznych štúdií a aj najnovších poznatkov slovenskej jazykovedy a samozrejme podkladov (rôznych kartoték) svojho pracoviska.","name":"Slovak","natural":"slovenčina","classification":"sk"},{"value":"Slovník spracúva najmä slová pôvodné slovenské so slovanským a indoeurópskym pôvodom, mladšie domáce slová, prevzaté slová z iných jazykov (napr. nemčina, maďarčina, čeština), prípadne knižné prevzaté slová (napr. gréčtina, latinčina). V slovníku nájdeme napríklad aj vysvetlenie slov Slovák, Slovensko atp. Podľa autora je vydanie podobného slovníka dôležitý krok ku skutočnému etymologickému výskumu slovenčiny. Autor spracoval slovník ako populárno-vedecký a zahŕňa viac, ako 10 000 slov. Je teda určený nielen pre odborníkov, ale aj pre širšiu laickú verejnosť. Spolu s ďalšími významnými lexikálnymi dielami (napr. Historický slovník slovenského jazyka, Slovník slovenských nárečí ai.) patrí k fundamentálnym dielam slovenskej jazykovedy a etymológie. Etymologický slovník je výborný základ aj na medzinárodný komparatívny výskum slovanských aj iných európskych jazykov.","name":"Slovak","natural":"slovenčina","classification":"sk"},{"value":"* KRÁLIK, Ľubor: O činnosti etymologického pracoviska v Jazykovednom ústave Ľudovíta Štúra SAV v období (nielen) medzi dvoma medzinárodnými zjazdmi slavistov. In Jazykovedný časopis 2008, roč. 59, č. 1 - 2, s. 49 - 50.Kategória:Etymológia Kategória:Slovenčina Kategória:Etymologické slovníky Kategória:Publikácie Slovenskej akadémie vied","name":"Slovak","natural":"slovenčina","classification":"sk"},{"value":"náhľad|Mapa Islandu Toto je zoznam miest na Islande s viac ako 1000 obyvateľmi. Pozn.: farebne sú označené hlavné mestá regiónov","name":"Slovak","natural":"slovenčina","classification":"sk"},{"value":" Island","name":"Slovak","natural":"slovenčina","classification":"sk"},{"value":"náhľad|Distribučné stredisko spoločnosti Kinekus v Žiline Kinekus je veľkoobchodná a maloobchodná spoločnosť, podnikajúca najmä so sortimentom domácich potrieb a sortimentu pre záhradu a domácnosť.","name":"Slovak","natural":"slovenčina","classification":"sk"},{"value":"Kinekus založil Štefan Súkeník v roku 1991 ako výrobnú firmu. Táto činnosť nebola rentabilná, preto svoju podnikateľskú snahu po roku preorientoval na obchod. Prvý supermarket (v terminológii firmy “čaromarket”) otvoril Kinekus v roku 2001 v Žiline. Spoločnosť zakladá svoju filozofiu na kvalite a uprednostňuje kontinuitný rast pred skokovým. Za 24 rokov existencie vykázala rast počas 23 rokov.","name":"Slovak","natural":"slovenčina","classification":"sk"},{"value":"V súčasnosti je Kinekus jedinou slovenskou firmou, ktorá svojím sortimentom, počtom predajní a celkovým konceptom dokáže konkurovať zahraničným hobbymarketom. Činnosť spoločnosti sa skladá z veľkoobchodu ale aj maloobchodu. Veľkoobchodným sortimentom o objeme 12 000 položiek zásobuje v súčasnosti 1 500 obchodov. Zároveň Kinekus prevádzkuje vlastné supermarkety v Žiline, Ružomberku, Trenčíne a Bratislave.","name":"Slovak","natural":"slovenčina","classification":"sk"},{"value":"Od roku 2008 Kinekus úspešne rozvíja aj vlastnú franšízingovú schému. Predajne vlastnené franšízistami fungujú v Prievidzi, Púchove, Martine, Poprade, Košiciach a Prešove.","name":"Slovak","natural":"slovenčina","classification":"sk"},{"value":"Pri supermarketoch v Žiline a Ružomberku prevádzkuje Kinekus aj čerpacie stanice, kde predáva pohonné hmoty od spoločnosti Slovnaft a poskytuje ďalšie základné služby motoristom.","name":"Slovak","natural":"slovenčina","classification":"sk"},{"value":"Kategória:Podniky na Slovensku","name":"Slovak","natural":"slovenčina","classification":"sk"}]}