{"lines":[{"value":"De 2e iuw f.Kr. of twadde iuw foar Kristus rûn fan 1 jannewaris 200 f.Kr. oant 31 desimber 101 f.Kr. <table border=1 align=left> 200 f.Kr. 199 f.Kr. 198 f.Kr. 197 f.Kr. 196 f.Kr. 195 f.Kr. 194 f.Kr. 193 f.Kr. 192 f.Kr. 191 f.Kr. 190 f.Kr. 189 f.Kr. 188 f.Kr. 187 f.Kr. 186 f.Kr. 185 f.Kr. 184 f.Kr. 183 f.Kr. 182 f.Kr. 181 f.Kr. 180 f.Kr. 179 f.Kr. 178 f.Kr. 177 f.Kr. 176 f.Kr. 175 f.Kr. 174 f.Kr. 173 f.Kr. 172 f.Kr. 171 f.Kr. 170 f.Kr. 169 f.Kr. 168 f.Kr. 167 f.Kr. 166 f.Kr. 165 f.Kr. 164 f.Kr. 163 f.Kr. 162 f.Kr. 161 f.Kr. 160 f.Kr. 159 f.Kr. 158 f.Kr. 157 f.Kr. 156 f.Kr. 155 f.Kr. 154 f.Kr. 153 f.Kr. 152 f.Kr. 151 f.Kr. 150 f.Kr. 149 f.Kr. 148 f.Kr. 147 f.Kr. 146 f.Kr. 145 f.Kr. 144 f.Kr. 143 f.Kr. 142 f.Kr. 141 f.Kr. 140 f.Kr. 139 f.Kr. 138 f.Kr. 137 f.Kr. 136 f.Kr. 135 f.Kr. 134 f.Kr. 133 f.Kr. 132 f.Kr. 131 f.Kr. 130 f.Kr. 129 f.Kr. 128 f.Kr. 127 f.Kr. 126 f.Kr. 125 f.Kr. 124 f.Kr. 123 f.Kr. 122 f.Kr. 121 f.Kr. 120 f.Kr. 119 f.Kr. 118 f.Kr. 117 f.Kr. 116 f.Kr. 115 f.Kr. 114 f.Kr. 113 f.Kr. 112 f.Kr. 111 f.Kr. 110 f.Kr. 109 f.Kr. 108 f.Kr. 107 f.Kr. 106 f.Kr. 105 f.Kr. 104 f.Kr. 103 f.Kr. 102 f.Kr. 101 f.Kr.","sentiment":"fy","name":"West Frisian","natural":"Frysk"},{"value":"It Grinzersk (Grinslânsk: Stadjeders) is in Friso-Saksysk dialekt dat sprutsen wurdt yn de stêd Grins. It is in foarm fan it Grinslânsk en wurdt ek sprutsen yn'e doarpen Haren en Glimmen. Yn it Grinzersk is minder werom te finen fan in Frysk substraat as by de dialekten út de Ommelannen, trochdat it fan âldshear in Saksysk-talige stêd wêst hat. Troch immigraasje út oare parten fan Nederlân, fral troch studinten, wurdt it Grinzersk op it stuit bedrige. Trochdat dy immigranten út oare parten fan Nederlân gjin Grinslânsk sprutsen, is it Nederlânsk de ienige wyse wêrop de Grinzers mei de minsken út de oare parten fan Nederlân kommuniseare kinne. Hjirtroch wurdt it Grinzersk hieltyd minder sprutsen.","sentiment":"fy","name":"West Frisian","natural":"Frysk"},{"value":"*de Lange Sleatten - by Earnewâld","sentiment":"fy","name":"West Frisian","natural":"Frysk"},{"value":"In kraantsjekanne is in kofjekanne op trije poatsjes mei in kraantsje der oan. Der waard ek wol tee yn setten. De kanne ûntwikkele him yn de 17e iuw. Der besteane kannen fan sulver, messing, tin en ek wol fan keramyk. Earst hiene de kannen de foarm fan in kegel of par, mar yn it twadde kwart fan de 18e iuw rekke de faasfoarm yn de moade troch de hofstyl fan Loadewyk XIV. Der besteane ek kannen mei mear as ien kraantsje. Faak waarden dy brûkt yn kafees. Yn it Frysk Museum steane ek sulveren kraantsjekannen.","sentiment":"fy","name":"West Frisian","natural":"Frysk"},{"value":"Ierdgas is in fossile brânstof. It ûntstiet by itselde proses dat ta de foarming fan ierdoalje liedt en fertsjintwurdiget it lichtere bestândiel organyske produkten fan dat proses. Ierdgas wurdt dêrom faak mei ierdoalje fûn, hoewol't it gas kâns sjocht yn oare ierdlagen troch te kringen as de swierdere oalje en der sa in skieding ûntstien wêze kin.","sentiment":"fy","name":"West Frisian","natural":"Frysk"},{"value":"Yn Europa wurdt ierdgas benammen yn en om de Noardsee oantroffen ûnder oare ûnder it noarden fan Nederlân. (sjoch ek Ierdgaswinning). Ierdgas út it Grinslanner Slochteren bestiet foar 81,9 % út CH 4 (metaan), foar 3,3 % út hegere gasfoarmige koalwetterstoffen, en foar de 14 % út stikstofgas en 0,8 % koaldiokside. Ierdgas fan oare winplakken hat soms mear of minder metaan of wetterstofsulfide (\"soer gas\").","sentiment":"fy","name":"West Frisian","natural":"Frysk"},{"value":"Yn it ferline is ierdgas faak as in ôffalprodukt beskôge fan oaljewinning en ienfâldichwei 'ôffakkele'. Ek no bart soks noch wol as it hiel fier fan de bewenne wrâld fûn wurdt en it transport nei de konsumint te folle hollebrekken oplevert. Dit is ekologysk sjoen tige spitich omdat fan de fossile brânstoffen ierdgas de skjinste soarte is. Offakkeljen is lykwols al better as it metaan gewoanwei ûntsnappe te litten nei de atmosfear omdat de bydrage oan it broeikaseffekt fan metaan sa. 21 kear heger is as koaldiokside. Metaan levert by ferbaarning dûbeld safolle wetter as koaldiokside wylst stienkoal benammen yn koaldiokside omsetten wurdt. Boppedat jout ierdgas gjin roet of jiske. It is ek safolle makliker as stienkoal of ierdoalje te ûntdwaan fan ûnsuverheden lykas swevel mei it Clausproses.","sentiment":"fy","name":"West Frisian","natural":"Frysk"},{"value":"Skjin ierdgas (ûntdien fan de swevelwetterstof) is rookleas. Oan ierdgas dat oan húshâldens levere wurdt, wurdt lykwols in tige sterk en fiis rûkende stof tafoege, dat gaslekken gau opspoard wurde kinne. Yn Nederlân wurdt hjirfoar 18 mg/m 3 tetrahydrotiofeen tapast, dat soarget foar de yn Nederlân wolbekende gaslucht. Yn dielen fan Dútslân, Eastenryk en it Feriene Keninkryk wurdt tert.-butylmerkaptaan tapast. Ek oare tioalen en dimetylsulfide wurden krûkt. It sprekt fansels dat it in stof wêze moat dy't by ferbaarning rookleas is.As befeiliging fan gastafier wurdt wol de gasgebrekbefeiliging tapast.","sentiment":"fy","name":"West Frisian","natural":"Frysk"},{"value":"Gas wurdt by foarkar yn metalen of keunststoffen gasliedingen ferfierd. Dêrneist wurdt ierdgas ek ûnder druk ferfierd, of as floeistof. Opslach yn gasfoarm kin yn bolfoarmige konteners, of sels yn ûndergrûnske stientelagen. Lytse hoeveelheden wurde yn tenks, silinders of gasflessen opslein. LNG wurdt yn isolearre tenks opslein. De distribúsje is yn hannen fan de Nederlânske Gasuny.","sentiment":"fy","name":"West Frisian","natural":"Frysk"},{"value":"Ierdgas wurdt as enerzjyboarne brûkt om op te sieden en om te ferwaarmjen. Iergas hat yn Fryslân sûnt de jierren sechtich it stedsgas en it stoken op stienkoal hielendal ferkrongen. Dêrneist wurdt yn grutferbrûk tapast foar elektrisiteitssintrales en stedsferwaarming. Ierdgas wurdt ek as grûnstof brûkt yn ferskate gemyske produksjeprosessen. DSM brûkt ierdgas om ammoniak mei te meitsjen, dat op syn beurt wer grûnstof foar keunstdongfabrikaazje is. Ierdgas wurdt yn gearparse foarm ek brûkt as alternative, skjinne brânstof foar auto's en bussen en yn floeibere foarm foar vrachtweinen. Ierdgas is lykwols al in fossile brânstof dy't in kear oprekket. Ierdgas is gjin biobrânstof.","sentiment":"fy","name":"West Frisian","natural":"Frysk"},{"value":"In trochstrings Frysk húshâlden brûkte yn 2005 sirka 1600 m 3 gas yn't jier. It gasferbrûk sakke yn de lêste jierren troch ferbettere isolaasje fan wenten en it tanimmen fan it oandiel HR-tsjetttels yn húshâldens. It trochstrings ferbrûk lei yn 1996 bygelyks noch om de 2100 m 3 . Ek de waarmere winters fan de lêste jierren lykje dêrby in rol te spyljen. Alhoewol't 83 % fan de húshâldens op gas siedt freget itensieden mar 3 % fan it gasferbrûk. De waarmwetterfoarsjenning nimt 19 % fan it ferbrûk foar syn rekken. Ferwaarming fan it hûs freget 78 % fan it gasferbrûk. (sifers 2001)","sentiment":"fy","name":"West Frisian","natural":"Frysk"},{"value":"Ien m 3 gas kostet útgeande fan in trochstrings ferbrûk fan 2650 m 3 yn it jier yn 2006 hast 45 sint yn't m 3 . Dit is eksklusyf transportkosten, enerzjybelesting (EB) en fêstrjocht. Fêstrjocht is it fêste bedrach dat foar de gasoansluting betelle wurde moat. Trochstrings bedraacht it fêstrjocht om-ende-by € 120 yn't jier.","sentiment":"fy","name":"West Frisian","natural":"Frysk"},{"value":"In team fan de Indiana-universiteit ûnder lieding fan Henry Scott brocht kalsyt (CaCO 3 ), izerokside (FeO) en wetter yn in laboratoarium ûnder in hege druk fan fiif oant alve miljard pascal. Tagelyk waarden dizze stoffen ferwaarme mei in laser. Sa waarden de omstannichheden dy't op tsientallen kilometers djipte yn de ierdkoarste hearskje moatte neiboatst. By dit eksperimint waard metaan foarme. Dit fiede de diskusje oer in eventuele anorganyske oarsprong fan ierdgas. Op bygelyks titan (moanne) en mars (planeet) komt ek metaan foar.","sentiment":"fy","name":"West Frisian","natural":"Frysk"},{"value":"Grinslanner ierdgas levert by ferbaarning trochstrings in energetyske wearde fan 31,65 MJ/m³ (ûnderwearde) oan enerzjy. Dit komt oerien mei ûngefear 8,8 kWh enerzjy. Ierdgas hat in soartlik gewicht fan ûngefear 0,833 kg/m³.","sentiment":"fy","name":"West Frisian","natural":"Frysk"},{"value":"Ierdgas is by keamertemperatuer en in druk fan 1 bar (absolút) in gas. Trochdat ierdgas foar it grutste part bestiet út metaan (82%), leit it kôkpunt by 1 bar (absolút) op −162 °C (112 K) en it smeltpunt by −183 °C (91 K). De atomen fan metaan foarmje in folmakke tetraëder en hawwe dus in biningshoeke fan 109,5°.","sentiment":"fy","name":"West Frisian","natural":"Frysk"},{"value":"* Noorderlicht oer it eksperimint fan Henry Scott.","sentiment":"fy","name":"West Frisian","natural":"Frysk"},{"value":"De Soester Dunen is in sânferstowing yn de gemeente Soest yn de provinsje Utert. De Soester Dunen binne in ûnderdiel fan de streek fan de Utertse Heuvelrêch. De provinsjale wei fan Soest nei Soesterberch splitst de Soester Dunen yn de Lange Dunen en de Koarte Dunen. Yn de lêste iistiid is it sân fan de dunen ôfsetten troch de wyn. Nei de foarming fan de Utertse Heuvelrêch troch it lâniis yn de foarlêste iistiid, it Saalien, is der yn de lêste iistiid, it Weichselien, in pakket sân (deksân) ôfsetten troch de wyn. Doe't it iis him weromluts ûntstienen bosken en heidefjilden. Troch it plagjen fan de heide en oerbegersking rekke de grûn fegetaasjeleas en begûn it sân te stowen. Troch de yntroduskje fan keunstdong waard minder plagge en weroveren de bosken terrein. De Koarte en Lange Dunen binne suver net beboske en foarmje twa aktive stosângebieten. Tsjintwurdich is spesjaal behear nedich om it stosân yn de Soester Dunen te behâlden, lykas it weiheljen fan fegetaasje. De Lange en Koarte Dunen hearre by de lêste gebieten yn Nederlân dêr't aktyf stosân oer in grut oerflak foarkomt. Dat makket it ta in ierdkundich weardefol gebiet. Yn 1997 binne de Lange en Koarte Dunen troch de provinsje Utert ta ierdkundich monumint ferklearre. De Soester Dunen binne eigendom fan de gemeente Soest.","sentiment":"fy","name":"West Frisian","natural":"Frysk"},{"value":"It ferstjerren, stjerren of deagean is it proses dêr't in libben organisme troch dea rekket. It is dêrmei de lêste faze fan it libben. Ferstjerren fynt oer it algemien plak trochdat troch orgaanfalen it lichem fan in organisme de libbensfunksjes net mear ûnderstypje kin. Dy libbensfunksjes falle dêrby ien foar ien of tagelyk wei oant de dea berikt en it libben útdôve is. It ferstjerren wurdt yn 'e regel beskôge as in drôf en ûnoangenaam barren, benammen foar minsken, mar ek foar guon bistesoarten, lykas minskapen, oaljefanten en walfisken. De efterbliuwende famylje en/of neie freonen wurde sadwaande de djipdrôven neamd. De drôvens komt fuort troch it gefoel fan affeksje foar de stjerrende en/of it ferbrekken fan 'e relaasje mei him of har. Ek oare gefoelens spylje in rol, lykas jins eigen eangstme foar de dea dêr't men by in stjergefal mei konfrontearre wurdt, begrutsjen, somberens, iensumens en rou. It mooglike bestean fan in hjirneimels, sa't dat yn in protte religyen foarsteld wurdt, mei beleanning fan goede dieden dy't by it libben ferrjochte binne en bestraffing fan ferkearde dieden, kin in protte djipdrôven in beskaat soelaas biede. Hoe't it ferstjerren krekt ferrint, hinget yn hege mjitte ôf fan 'e fraach hoe't it proses yn wurking steld is en hoe fluch oft de dea ynset. It ferstjerren kin stadich of fluch gean, en der kin sprake wêze fan in bewust belibjen fan it proses troch de stjerrende, of fan in koma, dêr't de stjerrende him ûnbewust troch is fan wat der mei him bart. As it ferstjerren stadich ferrint, is der faak sprake fan in sykte of fan in natuerlik ferstjerren troch âlderdom. Men sprekt dan oerdrachtlik ek wol fan in siikbêd of stjerbêd. Yn in terminaal stadium binne in protte symptomen itselde as by in persoan dy't yn shocktastân rekke is.By sa'n stadich ferrinnend ferstjerren kinne ferskate fazen ûnderskaat wurde. It begjint wol mei in oplibbing fan 'e (bedrukte) stimming fan 'e stjerrende troch in gefoel fan eufory. Dêrby ferdwynt faak ek de pine, as men dy hie. Dêrnei begjinne de sintugen har funksje te ferliezen: it gesichtsfermogen nimt ôf, folge troch de smaak. (It gehoar bliuwt lykwols oan it lêst ta yntakt.) Dan begjinne de refleksen te ferminderjen, en kin men mar dreech mear slokke en hoastje. Dêrnei begjint in algemiene spierferslopping: de eagen en mûle slute net mear goed, en de kringspieren fan 'e blaas en it rektum geane iepen, mei as gefolch dat der mooglik ynkontininsje plakfynt. De pupillen fan 'e eagen wurde wider en de bloedsirkulaasje stûket, dêr't de hûd bleek en geizen en de lippen blauwich fan wurde. De hûd fielt tsjin dy tiid kâld en klam oan troch it brekme oan bloedstream. Uteinlik makket it delgean fan 'e bloeddruk dat de stjerrende it bewustwêzen ferliest. Op 'e skonken ûntsteane dan gauris dûnkere plakken: eilantsjes fan bloed dat troch de swiertekrêft nei ûnderen ta sakket om't de bloeddruk dan te leech is om it noch om te pompen. Dy 'eilantsjes' wurde ek wol lykplakken neamd, mar se foarmje in oar ferskynsel as de livor mortis of lykplakken dy't nei de yntrede fan 'e dea ûntsteane. De trekken fan it antlit wurde skerper om't it bloed fuortlûkt út 'e kapillêre bloedfetten om nei organen ta te rinnen dy't fan belang binne foar de ynstânhâlding fan it libben. Yn it lêste stadium fan it ferstjerren wurdt it sykheljen fan 'e stjerrende ûnregelmjittich, sawol yn djipte as yn frekwinsje. Boppedat kin it sykheljen fan 'e stjerrende benaud oandwaan en in ruteljend leven meitsje trochdat der út 'e bloedfetten focht yn 'e longblaaskes bedarret yn in proses dat dekompinsaasje hjit. Yn in gefal fan akút ferstjerren binne de symptomen oars. Hjirby komme de symptomen nammentlik net fuort út it stadichoan stillizzen fan 'e libbensûnderstypjende funksjes fan it lichem, mar út it falen fan ien of mear spesifike organen dy't sadanich ferwûne rekke binne dat se ophâlde mei funksjonearjen. Nei it bliuwend weifallen fan 'e hertslach en it sykheljen wurdt in persoan as dea beskôge. Men seit dan dat immen biologysk dea is. As de harsens net mear funksjonearje en der gjin mooglikheid is om 'e skea te reparearjen, mar it lichem libbet noch wol om't it klopjen fan it hert net fan harsensaktiviteit ôfhinklik is, seit men dat immen harsensdea is. Yn sa'n gefal wurdt soms it lichem noch in skoft yn libben holden mei beäzemingsapparatuer foar transplantaasje fan donearre organen. Minsken kinne ek klinysk dea wêze; dat is in sitewaasje dy't mooglik noch werom te draaien falt troch medyske behanneling, lykas mûle-op-mûlebeäzeming, hertmassaazje of it tatsjinjen fan in elektryske skok om it hert wer op gong te helpen.","sentiment":"fy","name":"West Frisian","natural":"Frysk"},{"value":"Alternatyf wie yn Frysk literêr tydskrift. It blêd waard 1970 oprjochte troch Lykele Jansma, Hindrik S. de Brún en Geart van der Meer en opheft ein 1974, mar daliks weroprjochte troch L. Jansma. Mear as oare Fryske tydskriften bestege Alternatyf oandacht oan de net-Fryske literatuer; oersettings fan bûtenlânske poëzij en essays. Wichtich binne de soad yllustraasjes. Ferskynde yn it earstoan fjouwer kear jiers, letter seis kear. It hie hast 300 abonnees. De lêste jierren fan it blêd waard Alternatyf laat troch L. Jansma as ienige redakteur-útjouwer.","sentiment":"fy","name":"West Frisian","natural":"Frysk"},{"value":"Wynmotor Goutum stiet oan de Hounsdyk, krekt bûten Goutum. De mûne is in Ryksmonumint. It is de twadde mûne dy't de 'Stichting ta behâld fan de Amerikaanse wynmotors yn Goutum en Wurdum/Swichum' restaurearje sil. De restauraasje wurdt dien ûnder tafersjoch fan de Rykstsjinst foar it Kultureel Erfgoed (RCE). De mûne is fan it type \"Record\", en is makke troch de bruorren Bakker út Drylts yn de jierren tritich op it stee fan in eardre gewoane wynmûne. De mûne bemealt de Goutumer Mieden besuden de Hûnsdyk en mealt út op de Fryske boezem. It wynrêd hat sechtjin galvanisearre stielen blêden en hat in trochsneed fan 4,50 meter. De mûne hat ien faan foar de selsregeling nei de wynrjochting. De selsregeling nei wynsterkte bart trochdat by tanimmende omrinsnelheid de optredende toskdruk-reaksjekrêft fan it wynrêd grutter wurdt as de spanning fan de skroeffear fan de faan, de mûne sil him hjirby krimpend út de wyn draaie. De boppe-as fan de mûne hat in gongynstallaasje dy 't automatysk oan giet by it út de wyn draaien fan de mûne. De mûne hat in jitstielen geand wurk en stielen spillen. De waaierpomp wurdt hjirby daliks oandreaun troch de fertikale spil.","sentiment":"fy","name":"West Frisian","natural":"Frysk"},{"value":"Longûntstekking of pneumony is in ûntstekking fan de longblaaskes (alveoli) en it weefsel dêr omhinne. At beide longen ûntstutsen binne wurdt sprutsen fan in dûbele of bilaterale longûntstekking. De pasjint hat koarts, kin pine yn it boarst hawwe; de röntgenfoto fan de longen lit konsolidaasjes (fertichtingen) sjen. Longûntstekking wurdt meast feroarsake troch in ynfeksje, mar der binne ek in tal net-ynfeksieuze oarsaken. De sykteferwekkers kinne baktearjes, firussen, skimmels, gisten en parasiten wêze. Typyske symptoamen fan in pneumony binne: hoastjen, koarts, pine op it boarst, swierrichheden mei it sykheljen en de produksje fan sputum (slimen). De diagnoaze wurdt steld oan de hân fan röntgenûndersyk en ûndersyk fan it sputum (kweek). Foar guon sykteferwekkers (út de pneumokokkengroep) bestiet tsjintwurdich in faksin. In baktearjele longûntstekking kin behannele wurde mei antibiotika, mar it slachjen dêrfan hinget mei ôf fan ûnderlizzende sykten en oarsaken, dat de kondysje fan de pasjint. Nettsjinsteande moderne behannelingsmiddelen, is longûntstekking yn de Tredde Wrâld, ûnder bern, de âlderein en ûnder groanysk siken noch hieltyd in wichtige deadsoarsaak.","sentiment":"fy","name":"West Frisian","natural":"Frysk"},{"value":"Hoewol't der in de rin fan de tiid tal fan yndielingen makke binne foar longûntstekkings, bygelyks nei ferwekker en slimmens, is yn Nederlân (en oare Westerske lannen) de yndieling nei it plak dêr't de pneumony skipe waard de meast brûkte (rûge) haadyndieling. Der wurdt sprutsen fan in \"community-acquired pneumonia\" (yn de mienskip skipe), of fan in \"hospital-acquired pneumonia\" (yn it sikehûs oproanne longûntstekking). De reden foar dy yndieling is it ferskil yn behanneling. De wichtichste faktoren dêrby binne it type pasjint en de soarte ferwekker. In pneumony dy't bûten it sikehûs skipe is (\"community-acquired pneumonia\") wurdt yn de measte gefallen feroarsake troch ien fan de neifolgjende syktefuortbringers, fierwei it grutste part is Streptococcus pneumoniae, mar ek Haemophilus influenzae en de hjirûnder ek beskreaune 'atypyske fuortbringers', dêr't Mykoplasmata en Chlamydiae ûnder binne. De pneumony dy't yn it sikehûs ûntstiet kin feroarsake wurde troch tal fan mikro-organismen, ek skimmels en gisten. In oare yndieling is dy yn lobêre- en generalisearre pneumony. Yn it earste gefal binne 1 of 2 fan de fiif longkwabben oandien; yn it twadde sitte ûntstekkings yn alle longkwabben.","sentiment":"fy","name":"West Frisian","natural":"Frysk"},{"value":"Der binne hûnderten mikro-organismen dy't in longûntstekking jaan kinne. In lytse minderheid dêrfan is ferantwurdlik foar in grutte mearderheid fan de gefallen. De meast wichtige oarsaken binne firussen, de baktearjen Streptococcus pneumoniae (pneumokok), gram-negative baktearjen en 'atypyske' fuortbringers. De Streptococcus pneumoniae is ien fan de meast foarkommende oarsaken yn alle libbensjierren, útsein lytse poppen (neonaten). It is in gram-posityf mikro-organisme dat faak opportunistysk yn de kielhabitat fan sûne minsken libbet. In oare wichtige Gram-positive baktearje is de Staphylococcus aureus, dy't ek fierhinne resistint tsjin in protte antibiotika wêze kin. Gram-negative baktearjen wurde net sa faak sjoen en komme faker foar by minsken dy't te lijen hawwe fan longemfyseem; Haemophilus influenzae, Escherichia coli, Pseudomonas aeruginosa en Moraxella catarrhalis komme it meast foar yn dy groep. It binne geregeldwei termbaktearjen dy't troch ferslokken/aspiraasje by spuien ynhelle wurde. De atypische verwekkers zijn Chlamydia pneumoniae, Mycoplasma pneumoniae en Legionella pneumophila. Sy komme faker foar by adolesinten en binne meast net gefoelich foar de antibiotika dy't by typyske fuortbringer brûkt wurde. Fierders is it ferrin, it 'klinysk byld' oars: de oanrin is oars en de longûntstekking ferrint meast mylder – útsein de legionella-pneumony, dy yn alle leeftydsgroeper ferheftich ferrinne kin –, hoewol't by âlderen of ymmúnkompromittearreen de ynfeksje slim ferrinne kin. Firale ferwekkers binne meast in influenza-firussoarte, it respiratôr synsytsjeel firus of in adenofirus. Hoewol't sa'n pneumony meastal net slim ferrint, wurdt de long wol tydlik swakker, sadat er koloniserre reitsje kin mei baktearjen (dy't oars gjin kâns meitsje soene) en der in saneamde baktearjele superynfeksje ûntstean kin. Skimmels binne in ûngewoane oarsaak fan longynfeksjes en komme meast foar by minsken mei ymmúnsteurnissen sa as aids, gemo-pasjinten en by yntraveneuze drugsbrûkers. Pneumony kin ek ûntstean troch iten, floeistoffen en sels lytse fêste foarwurpen sa as kralen of earten dy't yn de longen te lâne komme. Dit hjit aspiraasjepneumony. It bard meast by minsken mei in minne slokrefleks troch swakte, slûgens troch medikaasje, âldens as ferlamming (CVA). Al dy stoffen binne yn fiedingsboaim foar baktearjen yn de longen en jouwe fan harsels ek yrritaasje yn de luchtwegen, sadat in longûnstekking it gefolch wêze kin.","sentiment":"fy","name":"West Frisian","natural":"Frysk"},{"value":"In kar: Armand - Fred Astaire - Simone de Beauvoir - James Brown - Horst Buchholz - Guillaume Depardieu - René Descartes - Paul Halmos - Jim Henson - Bob Hope - Thomas Jonathan \"Stonewall\" Jackson - Franz Liszt - Freddie Mercury - Bernie Mac - Rod McKuen - Leslie Nielsen - Alexandros Papadiamantis - Luciano Pavarotti - Pieter Paulus - Johann Strauss jr. - Lev Tolstoj - Billy Wilder - Dara Faizi - Lya De Putti.","sentiment":"fy","name":"West Frisian","natural":"Frysk"},{"value":"*  Longontsteking bij kinderen, Medyske redaksje Kinderen.nl, 2010","sentiment":"fy","name":"West Frisian","natural":"Frysk"},{"value":"De Olympyske Simmerspullen 1904, ek wol de IIIe Olympiade neamd waarden yn 1904 yn Saint Louis, de Feriene Steaten hâlden. It gewichtheffen waard hâlden op it Francis Field.","sentiment":"fy","name":"West Frisian","natural":"Frysk"},{"value":"It Francis Field waard boud yn 1904 as ûnderdiel fan de wrâldtentoanstelling en wie it haadstadion fan de Olympyske Simmerspullen 1904. En it hie plak foar 19.000 taskôgers. Yn 1984 is it oantal sitplakken foar taskôgers werom brocht nei 4.000.","sentiment":"fy","name":"West Frisian","natural":"Frysk"},{"value":"De Novimberrevolúsje is in rige foarfallen yn Dútslân yn 1918 en 1919 mei as hichtepunt it ôfsetten fan de Dútske keizer Wilhelm II en de foarming fan in demokratyske republyk, de Weimarrepublyk yn augustus 1919. Lykas de Russyske Revolúsje barde de Novimberrevolúsje yn de kontekst fan de jammerdearlike gefolgen fan de Earste Wrâldoarloch. De kapitulaasje troch it opperbevel ûnder Erich Ludendorff feroarsake in politike krisis dy't late ta de machtsoername troch de liberale prins Maximiliaan van Baden. Hoewol't de wichtichste massa-arbeiderspartij, de SPD, yn it regear siet, blykte dit net genôch om de opstân foar te kommen.","sentiment":"fy","name":"West Frisian","natural":"Frysk"},{"value":"Wäsk ( Dútsk: Wisch) is in gemeente yn de Dútske dielsteat Sleeswyk-Holstein en makket diel út fan it distrikt Noard-Fryslân. Wäsk hat 124 ynwenners (2010).","sentiment":"fy","name":"West Frisian","natural":"Frysk"},{"value":"Komarr is in science fiction-roman fan 'e hân fan 'e súksesfolle en mannichfâld bekroande Amerikaanske skriuwster Lois McMaster Bujold. It makket ûnderdiel út fan 'e Vorkosigan-kroniken, Bujold har populêrste en omfangrykste searje, mar is in ôfrûne ferhaal, dat ek los dêrfan lêzen wurde kin. Komarr, dêr't Bujold in Minnesota Book Award mei wûn, waard foar it earst útjûn yn 1998. It is ûnderwilens oerset yn tsien talen.","sentiment":"fy","name":"West Frisian","natural":"Frysk"},{"value":"Yn Komar belibbet Miles Vorkosigan, de lichaamlik beheinde ealman fan 'e planeet Barrayar, dy't de haadrol spilet yn it grutste part fan Bujold har Vorkosigan-kroniken, einlik in serieuze românse. Eins is Komarr it earste part fan in twalûk wêrfan't A Civil Campaign it twadde diel is; Bujold woe it hiele ferhaal oarspronklik yn ien boek behannelje, mar seach dêr fanôf fanwegen de toansetting. Komarr is nammentlik in romantysk drama, dat him û.m. konsintrearret op 'e net altyd like fleurige reäliteiten fan in frouljuslibben, wylst A Civil Campaign krekt in romantyske komeedzje is. Yn it neiwurd fan 'e omnibus Miles in Love hâldt Bujold út dat sels sy net skizofrenernôch is om sokke ûnderwerpen yn ien en deselde roman gear te tropjen. Komarr brocht in grut part fan syn tariedingsfaze troch ûnder de wurktitel Ekaterin. Nei eksperiminten mei in stikmannich kneukelhouwerige alternativen keas Bujold derfoar om it boek mar nei de planeet te neamen dêr't it ferhaal spilet, mei't dat yn alle gefallen konsekwint wie mei de rest fan 'e Vorkosigan-kroniken: de searje befette nammentlik al twa eardere boeken dy't nei planeten neamd wiene (Barrayar en Cetaganda). Oangeande de terrafoarming fan Komarr brûkte Bujold grutdiels echte wittenskiplike gegevens út it boek Terraforming fan Martyn J. Fogg (1995). De persoan fan perfester Vorthys is fierhinne basearre op Bujold har heit, de natuerkundige, yngenieur en perfester laskboukunde en elektroboukunde Robert Charles McMaster. Komarr, dat skreaun is yn it personele perspektyf, waard foar it earst útjûn troch útjouwerij Baen Books yn 1998. It makke yn 2008 diel út fan 'e omnibus Miles in Love (in titel dy't de skriuwster oernaam fan 'e Hollywood-spylfilm Shakespeare in Love), yn 'e mande mei syn oarehelte A Civil Campaign en de nau besibbe novelle Winterfair Gifts.","sentiment":"fy","name":"West Frisian","natural":"Frysk"},{"value":"Op 'e planeet Komarr kinne minsken net oerlibje sûnder beäzemingsapparatuer en is bewenning beheind ta oerkoepele stêden, saneamde \"biosfearen\". Men is der dwaande mei terrafoarming, dy't útgiet fan it opwaarmjen fan 'e atmosfear, sadat ierdske planten der oerlibje kinne en sadat dy soerstof yn 'e lucht pompe kinne. It is in projekt op 'e tige lange termyn; men hopet dat minsken oer twa of trije iuwen de fruchten dêrfan plôkje kinne. Yn Komarr reizget Miles Vorkosigan, yn syn nije hoedanichheid fan ryksauditeur (in soarte fan ûndersiker en/of ynspekteur dy't mei de stim fan 'e keizer sels sprekt), nei Komarr ta, dat ien fan 'e trije planeten fan it Barrayareeske Ryk is. Komarr is goed tritich jier lyn troch de Barrayarezen út polityk-strategyske omtinkens ferovere, wêrby't Miles syn heit in liedende rol spile. No hat er de net te fergunnen taak om as hate besetter te ûndersykjen hoe't in ertsfrachtskip de solêre spegel rame kinnen hat, dy't ûnmisber is foar it Komarraanske terrafoarmingsproses. It boek iepenet as Miles syn mei-ryksauditeur, perfester Georg Vorthys, him meitroaid by in meardeisk besyk oan syn omkesizzer Ekaterin en har gesin, dy't yn 'e biosfear Serifosa wenje, dêr't Ekaterin har man, Etienne \"Tien\" Vorsoisson, in direksjefunksje by de terrafoarmingsorganisaasje beklaait. Ekaterin sit finzen yn in leafdeleas houlik; sy en de ympulsive en oerhearskjende Tien, in man fan tsien ambachten en tolve ûngelokken, binne al lang lyn útinoar groeid, mar wurde byinoar holden troch Ekaterin har besef fan ferplichting. Sawol Tien as harren ienlingsbern Nikolai (dy't Nikki neamd wurdt) hat de dystrofy fan Vorzohn, in genetyske spiersykte dy't fataal is as er net behannele wurdt. Tien is lykwols as de dea dat immen op it fan mutaasjes grizende Barrayar ûntdekke sil dat hy dêroan lijt; it wie mei it ûnthjit om medyske behanneling foar himsels en harren soan te sykjen, dat er Ekaterin safier krigen hat dat se mei him nei Komarr gien is. Mar Komarr is noch altiten yn it Barrayareeske Ryk, en Tien wol no mei syn gesin op in galaktyske fakânsje gean om him om utens behannelje te litten. De ûnthjitten fakânsje wurdt lykwols almar wer útsteld. Yn dit fermidden komme Miles en perfester Vorthys te útfanhûzjen. Dan wurdt der yn 'e romte, tusken de brokstikken fan 'e solêre spegel en it frachtskip, in lyk fûn fan in man dy't dêr neat te sykjen hie. It blykt in dr. Radovas te wêzen, dy't op 'e ôfdieling Rioelwaarmteferwurking ûnder Tien Vorsoisson wurke. Dat fêstiget fansels de oandacht fan 'e ryksauditeurs op it terrafoarmingsprojekt fan Serifosa, mar it is let op 'e jûn. Dy nachts trappearret Ekaterin Tien derop dat er syn ûnderhearrige, dr. Soudha, it haad fan Rioelwaarmteferwurking, warskôget dat er de oare moarns in ynspeksje ferwachtsje kin, wylst Miles mei klam sein hie dat Tien der mei nimmen oer prate mocht (om in direkt befel fan in ryksauditeur, dy't ommers mei de stim fan 'e keizer sprekt, te negearjen, stiet yn it Barrayareeske Ryk gelyk oan ferrie). Ekaterin lústeret it petear ôf en begrypt dêrút dat der grutskalige fraude geande is by Rioelwaarmteferwurking en dat Tien him al moannenlang omkeapje litten hat om 'e oare kant út te sjen. De oare deis ynspektearret Miles mei kaptein Tuomonen, it haad fan it pleatslik buro fan 'e Barrayareeske geheime tsjinst ImpSec, de kantoaren fan Rioelwaarmteferwurking, mar fynt der neat fertochts. Underwilens giet Ekaterin op 'e sneup yn Tien syn kompjûter, dêr't se har ferdjippet yn syn finânsjes. Se ûntdekt dat er in omkeapsom fan fjirtichtûzen mark oannommen hat, dêr tsjin in tige ûngeunstige rinte noch sechtichtûzen mark by liend hat en dat doe allegear ynvestearre hat yn oandielen fan ien en deselde wiffe hannelsûndernimming, wêrnei't er binnen de koartste kearen trijefearns fan syn beleine jild kwytrekke is. No sit er djip yn 'e skulden dy't daliks ôfbetelle wurde moatte, wylst er folslein ta reapsein brocht is. It wurdt har dan dúdlik dat der neat wier wie fan alle ûnthjitten dy't Tien har dien hat oangeande it mei gauwens sykjen fan medyske soarch foar himsels en Nikki. Op dat stuit beslút Ekaterin by him wei te gean. Se lit Nikki útfanhûzje by in skoalkammeraat en seit Tien, as er dy jûns thúskomt, de wacht oan. Tien rekket dêrop yn panyk en beswart har dat er it allegear wer ynoarder meitsje sil; dan hastiget er him werom nei syn wurk, dêr't Miles noch altiten oan it ompielen is. Hy besiket Miles wiis te meitsjen dat er koartby fertsjusteringspraktiken ûnder syn ûnderhearrigen ûntdutsen hat en hâldt út dat er der sels neat mei te krijen hat. Om syn bewearings te ûnderbouwen, nimt er Miles mei nei it eksperimintearringsstasjon fan Rioelwaarmteferwurking, dat op in beskate ôfstân fan 'e eigentlike biosfear fan Serifosa yn 'e bûtenlucht fan Komarr stiet. Mar as Tien en Miles by it eksperimintearringsstasjon arrivearje, komme se by ûngelok dr. Soudha en guon fan syn trewanten oer it mad, dy't harren oermasterje en bûtendoar mei boeiens fêstsette. Dan skilje se Ekaterin, dy't op it punt stiet om foargoed fuort te gean, dat se har man ophelje moat by it eksperimintearringsstasjon. Ekaterin har twastriid oer wat se no dwaan moat, duorret net lang en se beslút om Tien dizze lêste geunst te ferlienen om't hja beiden om 'e wille fan Nikki dochs mei fatsoen mei-inoar omgean moatte. Lykwols komt se te let, want Tien hie syn beäzemingsapparatuer net neisjoen foar't er nei bûten gie en syn lucht wie al sa goed as op. Tien stikt wylst Miles, fuort njonken him, neat dwaan kin om him te helpen, mei't er sels fêstsit. Dat, as Ekaterin einlings op it plak oankomt, fynt se dêr har man dea en Miles mei de polsen alhiel iepenhelle troch syn wrakseling om los te kommen. Neitiid hellet ImpSec de hiele Rioelwaarmteferwurking ûndersteboppest om derefter te kommen wat der no eins krekt geande is en wêr't de dieders bedarre binne. Ekaterin ferwurket de dea fan har man yn stilte; ek al hold hja net mear fan him, dochs hie se him net sa'n ein tawinske. Perfester Vorthys lit syn frou, Ekaterin har muoike, oerkomme fan Barrayar om har te stypjen. Miles helpt Ekaterin mei praktyske dingen en as der in probleem ûntstiet by Ekaterin har besyk oan in sikehûs om Nikki behannelje te litten foar syn dystrofy, brûkt Miles syn foech as ryksauditeur om medyske behanneling foar de jonge ôf te twingen. It is om dy tiid hinne dat Miles beseft dat er fereale op Ekaterin wurden is.Underwilens smyt it ûndersyk nei Soudha en konsorten hieltyd mear oanwizings op dat se it iene of oare eksperimintele apparaat of wapen oan it bouwen wiene. As Ekaterin nei it romtestasjon by it wjirmgat nei Barrayar ta giet om har muoike dêr ôf te heljen, rinne sy en frou Vorthys dêr by tafal ien fan Soudha syn trewanten tsjin it liif, mei as resultaat dat se oermastere en fêstholden wurde om harren stil te hâlden. Likernôch om dyselde tiid hinne ûntdekke perfester Vorthys en de Komarraanske eskpêr dr. Riva dat it ding dat Soudha-en-dy besochten te meitsjen in wjirmgatferneatiger is: Soudha-en-dy blike Komarraanske patriotten te wêzen dy't troch it wjirmgat nei Barrayar te ferneatigjen Komarr befrije wolle fan 'e Barrayareeske oerhearsking. Allinnich, it apparaat wurket net goed, wat by it testen fan in foargeande ferzje derfan de ramp mei solêre spegel feroarsake hat. Soudha-en-dy miene lykwols dat se it probleem oplost hawwe (wat net sa is) en binne fan doel om troch te setten, wat fatale gefolgen hawwe sil foar it romtestasjon en elkenien deryn. Se binne lykwols gjin terroristen mar wittenskippers en it is harren twer om Ekaterin en frou Vorthys te fermoardzjen. Harren ûnbehelplike bewekking fan 'e finzenen stelt Ekaterin by steat om út te naaien en har te ferskânzjen yn in kraankabine. Foar't se op 'e nij oermastere wurdt, slagget it har om mei de kraan de wjirmgatferneatiger sa slim te skansearjen dat er ûnbrûkber wurdt. Dêrnei kin Miles Soudha-en-dy mei wurden wol oer: hy wit har safier te krijen dat se har beide gizelders frijlitte en harsels oerjouwe. Neitiid wurdt de hiele saak ta it djipste geheim klassifisearre. Ek lit Miles dan syn belangstelling foar Ekaterin blike en liket sy dy te beäntwurdzjen; Miles moat werom nei Barrayar om ferslach út te bringen oan keizer Gregor, wylst Ekaterin mei koarten ek werom sil nei har thúswrâld. Miles is wisberet om dan fierder om har te stykjen.","sentiment":"fy","name":"West Frisian","natural":"Frysk"},{"value":"Hindrik VI, Diel 1, yn it oarspronklike Ingelsk: Henry VI, Part 1 (folút eins: The First Part of Henry VI), is in toanielstik fan 'e hân fan 'e wiidferneamde Ingelske skriuwer en dichter William Shakespeare, mooglik yn gearwurking mei syn kollega-toanielskriuwer Thomas Nashe. It is yn prinsipe in trageedzje, hoewol't it yn 'e tradysjonele yndieling fan Shakespeare syn wurk ûnder de Shakespeariaanske histoaryske stikken falt. Sa't de titel al oanjout, is dit stik it earste diel fan 'e toanieltrilogy dy't basearre is op it tumultueuze libben en bewâld fan kening Hindrik VI fan Ingelân, dy't regearre fan 1422 oant 1461. It wurdt gauris mei Hindrik VI, Diel 2 en Diel 3 en mei Richard III gearfoege ta in tetralogy (rige fan fjouwer stikken) dy't de hiele perioade fan 'e Roaze-oarloggen beslacht, fan 1455 oant 1485. It wie it súkses fan dizze opienfolging fan toanielstikken wêrmei't Shakespeare syn namme as toanielskriuwer fêstige. Hindrik VI, Diel 1 set útein mei de ûnferwachtse dea fan 'e noch jonge kening Hindrik V, yn 1422, en einiget mei it houlik fan dy syn soan Hindrik VI mei de Frânske ealfrouwe Margareta fan Anzjû, yn 1445 (al wurde dy rom tweintich jier yn it stik gearparse ta in folle lytsere tiidsspanne). It toanielstik giet benammentlik yn op it definitive ferlies fan 'e Ingelske besittings yn Frankryk oan 'e ein fan 'e Hûndertjierrige Oarloch en op 'e (hjir sterk ferienfâldige foarstelde) oarsaken fan 'e Roaze-oarloggen, de boargeroarloch tusken de beide tûken fan it Ingelske keningshûs. Hoewol't Hindrik VI, Diel 1 basearre is op histoaryske feiten, stie Shakespeare himsels aardich wat frijheden ta mei de stof, dat it ferhaal moat net foar wier oannommen wurde. It stik is nei gedachten yn 1591 skreaun, mar waard pas foar it earst útjûn yn 1623, as ûnderdiel fan 'e First Folio. Mei Titus Androanikus wurdt dit wurk ornaris beskôge as ien fan 'e Shakespeare syn swakste stikken. De Fryske oersetting fan Douwe Kalma ferskynde yn 1963.","sentiment":"fy","name":"West Frisian","natural":"Frysk"},{"value":"Hindrik VI, Diel 1 set útein mei de begraffenis fan kening Hindrik V, dy't ûnferwachts en op jonge jierren stoarn is. Wylst syn bruorren, de hartoggen fan Bedford en Gloucester, en syn omke, de hartoch fan Ekseter, der noch oer diskusjearje oft syn erfgenamt, de jonge Hindrik VI wol by steat wêze sil en lied it lân yn sokke ûnlijige tiden, arrivearret der berjocht út Frankryk wei (dat ûnder Hindrik V einlings en te'n lêsten troch de Ingelsen ferovere wie), dat dêr in opstân tsjin it Ingelske bewâld útbrutsen is ûnder lieding fan 'e dauphin Karel. Ferskate stêden binne al ferlern gien, en de Ingelske konstabel fan Frankryk, Lord Talbot, is finzen nommen troch de rebellen. Bedford hastiget him daliks nei Frankryk ta om him oan it haad fan it Ingelske leger dêre te stellen, wylst Gloucester it bestjoer fan Ingelân opfettet en Ekseter de oankommende kroaning fan Hindrik VI tariedt. (Hjir wykt Shakespeare daliks al danich fan 'e wurklikheid ôf, want Hindrik VI wie noch mar krekt berne doe't syn heit stoar, en wie doedestiden dus in lytse poppe, wylst de toanielskriuwer him foarstelt as in jongfolwoeksene.) Underwilens wurdt Orléans belegere troch Ingelske troepen. Yn 'e stêd wurdt in jong frommeske, Jeanne d'Arc (troch Shakespeare Jeanne la Pucelle neamd), by prins Karel brocht. Hja beweart dat hja yn fizioenen sjoen hat hoe't de Ingelsen ferslein wurde kinne. Om har te beproevjen, daget Karel har út ta in twagefjocht, en as sy him dêrby ferslacht, jout er har it befel oer syn leger yn 'e hannen. Bûten de stêd arrivearret dan Bedford, dy't troch ûnderhannelings de frijlitting fan Talbot wit te berikken, mar fuort dêrnei falle de Frânsen, ûnder lieding fan Jeanne d'Arc, oan en ferdriuwe it Ingelske leger. Talbot en Bedford witte lykwols mei in mûklist in brêgehaad binnen de stedsmuorren te feroverjen, wat makket dat prins Karel en syn entûraazje útnaaie. Yn Ingelân rint ûnderwilens in ûnnoazele rûzje tusken Richard Plantagenet en de hartoch fan Somerset út op in iepentlike deilisskip dêr't it hiele hof yn behelle rekket. Se freegje harren oanhingers om trou oan harren te swarren, en sokke folgelingen nimme it teken fan in wite of in reade roas oan om harren bân mei Richard, resp. Somerset oan te jaan. As Richard syn omke, Edmund Mortimer, besiket, dy't finzen holden wurdt yn 'e Toer fan Londen, fertelt dy him syn eigen famyljeskiednis: hoe't de Plantagenets fan York Hindrik IV oan 'e macht holpen, mar doe troch him oan 'e kant skood waarden, en hoe't Hindrik V Richard syn heit terjochtstelle litten hat en syn famylje alle titels en besittings ûntnadere hat. Mortimer seit ek dat Richard no de wiere erfgenamt fan it Ingelske keningskip is. Oanfitere troch dy ferhalen swart er in eed dat er alles weromwinne sil dat syn famylje ûntstellen is. Nei Mortimer syn dea biedt er de noch mar krekt kroane Hindrik VI in petysje oan wêryn't er fersiket om it weromjaan fan syn rjochtlike titel. Hindrik stimt dêryn ta, en beneamt him ta hartoch fan York. Koart dêrnei set de kening ôf nei Frankryk, yn it selskip fan û.o. Gloucester, Ekseter, York en Somerset. Yn Frankryk wurdt wilens yn Normandje fochten, wêrby't de Frânsen binnen de tiid fan in pear oaren earst Rouen feroverje en dan wer ferlieze. Nei de slach komt Bedford te ferstjerren en nimt Talbot it befel oer it Ingelske leger op. Prins Karel fynt it ferlies fan Rouen in griis, mar Jeanne d'Arc stelt him gerêst. Hja wit de Frânske posysje fuort te sterkjen troch de machtige hartoch fan Boergonje, in bûnsgenoat fan 'e Ingelsen, oer te heljen om 'e lapen gear te smiten mei de Frânsen. Yn 'e tuskentiid is Hindrik oankommen yn Parys, dêr't er besiket om mei praten de deilisskip tusken York en Somerset oer te sljochtsjen. Him folslein ûnbewust fan wat er docht, kiest er dêrnei in reade roas as syn symboal, wêrmei't er himsels dus oan 'e kant fan Somerset stelt en York foargoed ta fijân makket. Dêrnei makket er syn flater kompleet troch de beide mannen tegearre it befel oer it Ingelske leger te jaan. As Talbot by Bordeaux troch de Frânsen ynsletten wurdt en om help freget, besykje York en Somerset inoar ôf te troevjen ynstee dat se tapakke, mei as resultaat dat gjinien fan beiden fersterkings stjoerd en Talbot mei syn troepen omkomt. Nei dy slach litte Jeanne d'Arc har fizioenen har yn 'e steek. Se wurdt finzen nommen troch York en einiget as hekse op 'e brânsteapel. Op oantrún fan paus Eugenius IV en 'e Dútske keizer Sigismund stjoert Hindrik VI op frede mei de Frânsen oan, wêrby't er foarsteld dat prins Karel syn ûnderkening yn Frankryk wurde sil. De Frânsen geane dêrmei akkoart, mar binne fan doel om it ferdrach letter te ferbrekken en de Ingelsen út Frankryk te ferdriuwen. Underwilens hat de hartoch fan Suffolk in jonge Frânske prinsesse, Margareta fan Anzjû, finzen nommen. As er yn brieven oan 'e kening har kreaze foarkommen beskriuwt, is Hindrik dêr sa fan ûnder de yndruk dat er de rie fan syn adviseurs yn 'e wyn slacht en mei har trouwe wol. It stik einiget mei as Suffolk weromkeart nei Frankryk om it fanke op te heljen, en de riedslju fan 'e kening har ôffreegje hoe't it mei it lân komme sil.","sentiment":"fy","name":"West Frisian","natural":"Frysk"},{"value":"Henry VI, Part 1 waard ûnder de titel Kening Hindrik VI (diel I) yn it Frysk oerset troch Douwe Kalma. Yn 1963 waard it publisearre troch de Fryske Shakespeare Stifting te Drachten, as ûnderdiel fan harren omnibusútjefte ''Shakespeare's Wurk Dl. IV'', yn 'e mande mei de fertalings fan in pear Shakespeariaanske komeedzjes en fan guon oare Shakespeariaanske keningsstikken, lykas Hindrik VI, Diel 2, Hindrik VI, Diel 3 en Richard III.","sentiment":"fy","name":"West Frisian","natural":"Frysk"},{"value":"De MQ-9 Reaper is in ûnbemanne fleanmasine dy’t op ôfstân fleane kin. It fleantúch is ûntwikkele troch General Atomics en wurdt ûnder oaren brûkt troch it Amerikaanske en Britske leger. De MQ-9 is grutter en swierder as syn foargonger MQ-1 Predator en hat mear kapasiteiten. Oan syn wjukken kinne fjouwer wapensystemen hongen wurde mei in maksimum fan 1361 kilogram. Dat binne de AGM-114 Hellfire, AGM-175 Griffin, de GBU-12 Paveway II en GBU-38 JDAM. Mooglik sil dêr yn de takomst de GBU-39 SDB noch by komme. Yn 2013 die it Ministearje fan Definsje te witten dat se fjouwer drones en in grûnstasjon kocht hienen. It grûnstasjon en de fjouwer drones komme op de fleanbasis Ljouwert en sille yn 2016 operasjoneel wurde moatte.","sentiment":"fy","name":"West Frisian","natural":"Frysk"},{"value":"Sintraal-Afrika of Midden-Afrika is de loskes definiëarre sintrale geografyske regio fan it wrâlddiel Afrika. Dit gebiet wurdt yn 'e regel begrepen as besteande út 10 of 11 ûnderskate lannen. Angoala is in twifelgefal dat der soms wol en soms net ta rekkene wurdt. De lannen dy't ornaris ta Sintraal-Afrika rekkene wurde, binne: Soms komt dêr noch by: * Angoala Mei-inoar hat Sintraal-Afrika in oerflak fan likernôch 5.366.000 km² (ynkl. Angoala 6.613.000 km²), en in befolking fan krapoan 113 miljoen minsken (ynkl. Angoala rom 133 miljoen) mei in befolkingstichtens fan goed 21 minsken de km². Hoewol't der hûnderten ferskillende talen sprutsen wurde, binne der mar fjouwer offisjele talen: Ingelsk, Frânsk, Portegeesk en Spaansk.","sentiment":"fy","name":"West Frisian","natural":"Frysk"},{"value":"De anus (Latyn foar \"kring\") of ears is de útein fan 'e earsterm of einterm (rectum), en it plak dêr't fêste ôffalstoffen út it lichem fan minske en bist útsmiten wurde.","sentiment":"fy","name":"West Frisian","natural":"Frysk"},{"value":"De anus bestiet by de minske út twa slútspieren of sfinkters, dy't ynbêde lizze tusken de beide fleizige stuten. Dêrby giet it om 'e útwindige dwersstreke slútspier, de musculus sphincter ani externus, dy't bewust betsjinne wurde kin ta ôfsluting fan fan it rektum (de útein fan 'e earsterm), en de ynwindige slútspier, de musculus sphincter ani internus, dy't út glêd spierweefsel bestiet en wêrfan't de wurking net bewust beynfloede wurde kin. De anus is fierders goed trochblet, mei ferskate grutte ieren. Unfertarbere itensresten, troch de lever útskate galkleurstoffen, ôfstate slymfluessellen en baktearjes dy't yn 'e terms groeid binne, wurdt fia de anus yn 'e foarm fan ûntlêsting út it lichem ferwidere. De hûd fan anus en it gebiet deromhinne is, ticht beset mei gefoelssenuwen. Dêrom wurdt de anus ta de erogene sônes rekkene, want oanrekking kin faak ta seksuële opwining liede. In oansjenlik diel fan 'e minskheid, en beslist net inkeld homoseksuëlen, kin sadwaande genot belibje oan it bedriuwen fan anale seks, wêrby't de penis fan 'e iene sekspartner ynbrocht wurdt yn 'e anus en/of it rektum fan 'e oare sekspartner. Om 'e anus hinne groeit by folwoeksen minsken skamhier, krekt sa't dat it gefal is by de geslachtsdielen. Guon, en hieltyd mear, minsken skeare it skamhier om 'e anus hinne lykwols ôf, om praktyske (hygiêne), estetyske of eroatyske redens. Oan 'e sydkanten wurdt de anus omjûn troch de stuten, oan 'e efterkant fan it lichem troch de naad en oan 'e foarkant troch it saneamde perineüm, it faak gefoelige stikje hûd dat de anus fan 'e geslachtsdielen skiedt.","sentiment":"fy","name":"West Frisian","natural":"Frysk"},{"value":"It Klompemuseum fan de famylje Scherjon yn Noardburgum bestiet sûnt 1987. It sit yn in gebou dat yn 1843 boud waard as earmhûs troch grutgrûnbesitter Dr. Nicolaas Ypey, dy't ek stikken heide yn de omkriten oankocht foar ûntginning. Hy woe sa ek de minsken oan wurk en mear takomst helpe. Sûnt 1960 is der in klompmakkerij yn dit histoaryske pân. Klompmakker Eelke Scherjon (oprjochter fan fierljepferiening Burgum yn 1978) wûn wol fiif kear de Sulveren Klomp. Elke streek hie eartiids syn eigen klompen. Doe't de klompmakkers ferdwûnen, rekken ek de streekmodellen wei. It museum hat klompen út alle dielen fan de wrâld, dêr binne de Fryske learkeklomp en breidsklompen ûnder. Yn it museum en op in fideopresintaasje, is it ûntstean, it brûken en it meitsjen fan klompen te besjen. Op fersyk wurde rûnliedings jûn, foar bern kin klompskilderjen organisearre wurde. Nei it ferstjerren fan klompmakker Eelke Scherjon (1955-2012) waard it bedriuw fuortset troch syn soannen Jilles en Hannes, de sechsde generaasje sûnt 1850. Spesjaliteit fan it bedriuw is de tradisjonele ‘Fryske Learkeklomp’. By dit lege model sitte oan de sydkanten fan de klompe riemgatten. Dêr wurde learen riemkes trochhinne lutsen, dy't op maat fêstspikere wurde. Yn de winkel binne ek souvenirklompkes, klompsokken, klompepantoffels, klomperakken, sylklompen en klompen as relaasjepresint te krijen. Boeregolfsticks, fûgelhokjes en plantehingers yn de foarm fan in klomp kinne levere wurde. Yn 2008 waarden sels houtene skoaiïng makke foar in moadeshow fan de ferneamde ûntwerpers Victor en Rolf.","sentiment":"fy","name":"West Frisian","natural":"Frysk"},{"value":"De yndustry (fan it Latynske industria, \"bedriuwichheid\"), mei in âld wurd ek wol niverheid neamd, is dat diel fan 'e ekonomy dat karakterisearre wurdt troch de produksje en ferwurking fan materieel guod yn fabriken en oare ûndernimmings. In skaaimerk fan 'e yndustry is ornaris in hege gradaasje fan meganisearring en automatisearring (yn tsjinstelling ta ambachtlike foarmen fan produksje). It proses wêrby't troch meganisearring en de byhearrende feroarings yn 'e produksje-organisaasje oerstapt wurdt fan ambachtlike foarmen fan produksje nei yndustry wurdt yndustrialisaasje neamd.","sentiment":"fy","name":"West Frisian","natural":"Frysk"},{"value":"De yndustry ûntjoech him yn 'e achttjinde en njoggentjinde iuw ûnder de Yndustriële Revolúsje yn Jeropa en Noard-Amearika ta de wichtichste sektor fan 'e ekonomy. Dêrby ûntwikkelen eardere feodale en hannelsekonomyen har ta yndustrialisearre maatskippijen. Oan 'e grûnslach fan 'e Yndustriële Revolúsje leine ferskate fluch opinoar folgjende technologyske feroarings, lykas de yntroduksje fan stienkoal as foarm fan enerzjy en de grutskalige produksje fan stiel as grûnstof foar oare produkten. De yndustrialisaasje stelde ferskate Jeropeeske lannen (fral Grut-Brittanje en Frankryk, mar yn minder mjitte ek Nederlân, Belgje, Dútslân en Itaalje) by steat om grutte koloniale riken op te setten, wêrby't yn 'e koloanjes goedkeap grûnstoffen wûn wurde koene, wat de yndustrialisaasje yn it memmelân noch wer in nije ympuls joech. In protte ûntwikkelingslannen (faak de eardere koloanjes) makken pas yn 'e twadde helte fan 'e tweintichste iuw (of sels oan it begjin fan 'e ienentweintichste iuw) in eigen yndustriële revolúsje troch. Wylst yn Westerske lannen de yndustrysektor no yn 'e regel krompen is ta in lytser part fan 'e ekonomy yn it foardiel fan 'e tsjinstesektor, makket yn lannen as Sina en Yndia de yndustry noch in tige grut part fan 'e ekonomy út.","sentiment":"fy","name":"West Frisian","natural":"Frysk"},{"value":"De yndustry wurdt yn 'e regel yndield yn 'e swiere yndustry en de lichte yndustry. De swiere yndustry omfiemet de materialeprodusearjende sektor, mei as wichtichste komponinten de metaalyndustry (heechovens) en de petrogemyske yndustry (raffinaderijen). Dit is ek mei-iens de meast fersmoargjende foarm fan yndustry. De lichte yndustry omfettet de sektor wêryn't de eigentlike einprodukten fabrisearre wurde.","sentiment":"fy","name":"West Frisian","natural":"Frysk"},{"value":"Der binne ek sektors fan 'e ekonomy dy't net foldogge oan 'e definysje fan it begryp 'yndustry', mar wol sa neamd wurde; bygelyks de muzykyndustry, de entertainmentyndustry of de pornoyndustry. Yn sokke gefallen wurdt it wurd 'yndustry' yn oerdrachtlike sin brûkt, synonym mei 'brâns', 'sektor' of 'bedriuwstûke'. Dizze foarm fan gebrûk fan it wurd 'yndustry' is oernommen út it Ingelsk.","sentiment":"fy","name":"West Frisian","natural":"Frysk"},{"value":"Petrus Jozef Sietse (Piet) de Jong (Apeldoarn, 3 april 1915 – De Haach, 27 july 2016) was een Nederlânsk politikus en militêr. Fan 5 april 1967 tot 6 july 1971 wie er minister-presidint fan Nederlân. Earder wie er ek steatssekretaris dan Definsje (27 juny 1959 - 24 july 1963) en minister fan Definsje (24 july 1963 - 5 april 1967) út namme fan de Katolike Folkspartij (KVP). Foar't er de polityk yn gie focht er as ûnderseeboatkommandant yn de Twadde Wrâldoarloch.","sentiment":"fy","name":"West Frisian","natural":"Frysk"},{"value":"De Jong wie in soan fan de treinmasinist Joännes de Jong (1878–1931) en Gijsberta Adriana Schouten (1877–1957). Hy waard opbrocht yn in katolike húshâlding. Yn 1931 helle er it diploma HBS-B yn Apeldoarn. Dêrnei gie er by de Keninklike Marine en folge in oplieding ta adelborst oan it Keninklik Ynstitút foar de Marine (KIM) yn De Helder.","sentiment":"fy","name":"West Frisian","natural":"Frysk"},{"value":"Yn 1934 waard De Jong befoardere ta luitenant-op-see 3e klasse. Fan 1935 oant 1947 siet er by de ûnderseetsjinst fan de marine. Op 13 maaie 1940 sette er mei de dûkboat Hr.Ms. O24 ôf nei Ingelân. Under de Twadde Wrâldoarloch die er as âldste ofsier en fan mids 1944 as kommandant fan dy ûnderseeboat mei oan gefjochten. Mei de O24 hat er ferkate Japanske en Italjaanske skippen te sink brocht. April 1946 kaam er mei Hr.Ms. O24 werom yn Nederlân. Yn 1947 waard er by de Marinestaf fan it ministearje fan Oarloch en Marine pleatst om yn 1948 adjudant fan minister Schokking te wurden. Fan 1951 oant ein 1952 wie De Jong kommandant fan it fregat Hr.Ms. De Zeeuw en dêrnei stafofsier by de Allied Commander-in-Chief Channel yn Portsmouth. Yn 1955 waard er waarnimmend sjef-staf fan de ynspekteur-generaal fan de marine, prins Bernhard en fan 1955 oant 1958 wie er adjudant fan keninginne Juliana. De Jong wie fan 1958 ôf kommandant fan de ûnderseeboatjager Hr.Ms. Gelderland yn de rang fan kaptein-op-see. De Jong waard twaris ûnderskieden mei it Brûnzen Krús; it earste foar de evakuaasje fan de ûnderseeboat O 24, wêr't noch oan boud waard, fan Nederlân nei it Feriene Keninkryk krekt foar de kapitulaasje fan Nederlân oan Nazy-Dútslân op 15 maaie 1940; it twadde yn 1943 foar syn fertsjinsten yn de kriich oan board fan de O 24. Teffens ûntfong De Jong it Britske Distinguished Service Cross, in mei it Brûnzen Krús te fergelykjen dapperheidsûnderskieding.","sentiment":"fy","name":"West Frisian","natural":"Frysk"},{"value":"De Katolike Folkspartij (KVP) socht yn 1959 in opfolger foar steatssekretaris Moorman fan Marine. De Jong waard frege en op 27 juny 1959 waard er steatssekretaris yn it kabinet-De Quay. Hy moast dêrfoar ynderhaasten lid fan de KVP wurde. Dêrnei wie er minister fan Definsje yn de kabinetten Marijnen, Cals en Zijlstra. De Jong reorganisearre de Nederlânske definsje yn fertikale rjochting, rjochte op spesjalisaasjes fan Nederlânske taken by de NAFO. Dat kaam him op krityk te stean fan lju dy't hawwe woene dat Nederlân selstannich en ûnôfhinklik oarloch fiere kinne moast. Fierder soarge De Jong foar in koartere tsjinstplicht en besunige er. Keninginne Juliana neamde De Jong in in petear mei minister-presidint Jo Cals yn 1965 \"een zeldzaam prettig en ongecompliceerd man.\" Yn 1967 waard er beneamd ta premier en minister fan Algemiene Saken yn it kabinet-De Jong. De Jong waard minister-presidint yn de woelige jierren 60 mei ûnder oaren de Provo-beweging. Under druk fan nije ûntjouwingen naam it regear in rige maatregelen. Maaie 1967 krige de Amsterdamske boargemaster Van Hall op steande foet dien. Yn de ryksbegrutting foar 1968 wiene ekstra middelen ornearre foar it op'en nij besjen fan it jongereinbelied. De demonstraasjefrijheid waard útwreide: foar leuzen en spandoeken wie net mear yn't foar fergunning fan de boargemaster fereaske. Fierder yntrodusearree De Jong de parsekonferinsje nei ôfrin fan de ministerried. Under De Jong waard ek it wyklikske petear tusken steatshaad en reageringslieder ynsteld. Op it mêd fan de sedelikheid kamen der ek fernijingen. Sa waard it iepenlik ferkeapjen fan foarbehoedmiddelen (1971) net langer strafber en it bewizen fan oerhoer ferfoel as eask yn de skiedingsproseduere. Troch it kabinet-De Jong waard ek op 1 jannewaris 1969 de btw (Belasting Toegevoegde Waarde) ynfierd. Under syn premierwêzen waard De Jong troch de media beskuldige dat er net genôch trochpakte en hy krige faak te hearren dat er âlderwetsk wie. Dat imago waard fersterke troch syn bolhoed. Tritich jier letter waard er lykwols troch in protte minsken beskôge as in politikus dy't syn besluten goed trochtocht. Nei syn premierwêzen wie De Jong noch oant 1974 lid fan de Earste Keamer, fan 1972 ôf oan as foarsitter fan de KVP-fraksje. De Jong hat nei syn politike wurkpaad noch tal fan funksjes en kommissariaten yn it bedriuwslibben ferfold. Yn april 2010 (95 jier âld) spriek er op it ferkiezingskongres fan it CDA. Hy neamde doe it opstappen fan PvdA-oanfierder Wouter Bos út it kabinet-Balkenende IV \"gemeen en achterbaks\". In augustus 2010 pleite er nei oanlieding fan de kabinetsformaasje yn in ynterview mei wykblêd Vrij Nederland foar earbied foar elkoars oertsjûging: \"''Als je zegt: jullie deugen niet, zoals Geert Wilders doet, dan escaleert het, en gaat het van kwaad tot erger. Je moet elkaar respecteren. Daarom zeg ik: zolang de punten van de godsdienstvrijheid en de rechtsstaat niet zeker zijn, moet de PVV wat mij betreft maar in zijn eentje doormarcheren. Daar doe ik niet aan mee.\"''","sentiment":"fy","name":"West Frisian","natural":"Frysk"},{"value":"De Jong boaske op 26 juny 1947 oan Anneke Bartels, in Marva-offisier. Sy krigen in dochter en twa soannen: Maria (1948), Jos (1949) en Gijs (1952). Bartels rekke op 6 jannewaris 2010 wei, se waard 94 jier. Op 3 april 2015 fierde De Jong syn 100e jierdei. De Jong stoar july 2016 yn de âldens fan 101 jier; syn trije bern, acht bernsbern en fyftjin achterbernsbern oerlibben him.","sentiment":"fy","name":"West Frisian","natural":"Frysk"},{"value":"* : ''Van buitengaats naar Binnenhof: P.J.S. de Jong, een biografie.'' Sdu Utjouwers, De Haach 2001, ISBN 978-9012087742","sentiment":"fy","name":"West Frisian","natural":"Frysk"},{"value":"In patronym (Latyn foar \"heitenamme\") is in ûnderdiel fan 'e namme fan in minske dat basearre is op 'e foarnamme fan jins heit, pake of in oare manlike foarfaar. Sokke nammen komme tsjintwurdich yn 'e Westerske wrâld meast yn ferstienne foarm as efternammen foar, wêrby't se dus net mei eltse generaasje mear feroarje. Wiere patronimen wurde lykwols ek noch altyd brûkt, net selden yn kombinaasje mei ferstienne foarmen. It tsjinstelde fan in patronym is in matronym, in namme dy't basearre is op 'e namme fan jins mem, beppe of in oare froulike foarmem.","sentiment":"fy","name":"West Frisian","natural":"Frysk"},{"value":"Yn Nederlân en Fryslân wiene patronimen yn kombinaasje mei foarnammen oant de iere njoggentjinde iuw de meast foarkommende nammefoarm. Yn Fryslân waarden sokke nammen foarme troch oan 'e foarnamme de foarnamme fan 'e heit ta te foegjen, foarsjoen fan 'e genityfútgong -s oan 'e ein (lykas Minne Simens, \"Minne, soan Simen\"). Yn Nederlân waard genityfútgong op -s noch folge troch it tafoechsel -zoon, dat dan wer gauris ôfkoarte waard ta -z. (lykas Willem Beukelszoon of Willem Barentsz.). Doe't ûnder de Frânske Tiid yn 1811 fan hegerhân oplein waard dat eltsenien in fêste efternamme oannimme moast, waarden sokke patronimen oerstallich en rekken se yn it grutste part fan Nederlân al gau yn ûnbrûk. Yn Fryslân hold men der lykwols noch lange tiid oan fêst, en dêr wurde se sels hjoed oan 'e dei noch wol brûkt, hoewol't dat almar fierder belunet. Bekende Friezen dy't noch folop gebrûk makken fan harren patronym wiene bgl. Joast Hiddes Halbertsma (1789-1869), Piter Jelles Troelstra (1860-1930), Piter Sjoerds Gerbrandy (1885-1961) en Sjirk Frânses van der Burg (1917-2008). Yn beskate dielen fan súdlik Nederlân wie it foarhinne ek wenst om èn in patronym èn in efternamme te brûken, bygelyks 'Jan Jans van Galder'. Soms waarden dêrby meardere generaasjes neamd: 'Gerrit Peters Wouters Jans van der Schuur' (\"Gerrit, soan fan Peter, soan fan Wouter, soan fan Jan\"). Yn it Noardbrabânske Liessel spriek men oant koartby noch fan 'Tijsse Toontjes Grardje' as men Grard Janssen (1878-1951), soan fan Toon Janssen en pakesizzer fan Tijs Janssen, bedoelde. Yn it Nederlânsk bestie foarhinne foar froulju it patronym -dochter, lykas by Kenau Simonsdochter Hasselaer. Om't it Frysk mei inkeld de genityfútgong -s it geslacht fan 'e drager yn 'e midden liet, kaam dy foarm yn Fryslân net foar.","sentiment":"fy","name":"West Frisian","natural":"Frysk"},{"value":"In protte fan 'e efternammen dy't yn 1811 troch de Nederlanners en Friezen oannommen waarden, wiene eins patronimen. Earder feroaren dy mei de generaasjes: as in man dy't Abe hiet bygelyks in soan krige dy't Piter hiet, dan wie dat 'Piter Abes'. Krige dy in soan dy't Sikke kaam te hjitten, dan wie dat Sikke Piters. En as dy in soan krige dy't wer Abe hiet, dan wie dat Abe Sikkes. Om't sokke feroarings mei de nije efternammen net foarkamen, sprekt men fan ferstienne patronimen. Dêrby moat men tinke oan efternammen as Willems, Peters, Jansen en Pietersen, en yn Fryslân ek Binnema ('soan fan Binne') en Jansma ('soan fan Jan'). Ferstienne patronimen komme ek yn oare lannen in protte foar. Bygelyks Ingelsk: Johnson ('soan fan John'), Williams ('soan fan William'), Fitzgerald ('soan fan Gerald'); Iersk: O'Connor (fan Ó Conchobhair, 'pakesizzer of ôfstammeling fan Conchobhar'); Noardgermaansk: Anderson ('soan fan Anders'), Jørgensen ('soan fan Jørgen'); Russysk: Iljin ('fan Ilja'), Petrov ('fan Petr'), Grigorovitsj ('soan fan Grigory'); Skotsk-Gaelysk: MacAllister ('soan fan Alistair'); Servysk en Kroätysk: Stefanović ('soan fan Stefan'), Mladić ('soan fan Mladen'); Spaansk: Fernández ('soan fan Fernando'), Rodríguez ('soan fan Rodrígo'); Welsk: Powell (fan ap Hywel, 'soan fan Hywel').","sentiment":"fy","name":"West Frisian","natural":"Frysk"},{"value":"Fral yn Ruslân en guon oare Eastslavyske gebieten wurde patronimen noch in protte brûkt. Dêrsanne makket de saneamde отчество (otsjestvo), sa't it patronym dêr neamd wurdt, noch altyd diel út fan de offisjele namme, yn 'e mande mei foar- en efternamme. Yn Ruslân wurdt it patronym yn alle offisjele dokuminten fermelden, mar net yn 'e reispas en oare dokuminten dy't foar it gebrûk yn it bûtelân bedoeld binne. Yn it Russysk wurdt Vladimir Uljanov, de soan fan Ilja, oantsjut as Vladimir Iljitsj Uljanov (-jevitsj of -ovitsj betsjut \"soan fan\", -jevna of -ovna betsjut \"dochter fan\"). Om't yn Ruslân frijwol nea mear as ien foarnamme jûn wurdt, helpe patronimen dêr om ferskillende persoanen mei deselde foar- en efternamme útinoar te hâlden. It oansprekken mei fan in persoan mei foarnamme en patronym wurdt yn Ruslân as de meast fatsoenlike en offisjele oansprekfoarm beskôge; it oansprekken mei allinnich it patronym wurdt lykwols as utering fan minachting sjoen, hoewol't it ek sympaty útdrukke kin by familiêr gebrûk, bygelyks yn it petear tusken in kastlein mei in stamgast. Fierders binne Iislânske nammen noch poere patronimen, mei't yn Iislân nea wiere efternammen ynfierd binne. De 'efternammen' fan Iislânske manlju wurde sadwaande opboud út 'e foarnamme fan harren heit, in genityf-s en it wurd -son (\"soan\"), bgl. Sveinbjörn Beinteinsson, 'Sveinbjörn Beintein syn soan'). By Iislânske froulju wurdt de foarnamme fan 'e heit mei in genityf-s keppele oan it wurd -dóttir (\"dochter\"), lykas by Auður Jónsdóttir, 'Auður Jón syn dochter'. Dat hat as gefolch dat Iislanners yn alfabetyske listen wol by bruorren en susters steane, mar net by oare famyljeleden, om't dy allegear in oar patronym hawwe. Ek yn Semityske talen komme patronimen noch in protte foar. Yn it Arabysk giet it dêrby om 'e namme fan 'e heit dy't foarôfgien wurdt troch it tuskenheaksel \"ibn\" (of yn 'e sprektaal \"bin\"). It Hebriuwsk hat de besibbe foarm \"ben\". Sawol ibn as ben betsjut \"soan fan\", mar yn it moderne Hebriuwsk wurdt dizze oantsjutting net folle mear as wier patronym brûkt; as ferstienne patronym komt it noch wol foar. Yn it Arabysk is it gebrûk fan ibn noch tige algemien, en dêrby wurde faak wol fjouwer of fiif generaasjes opneamd, lykas by Abdûlazyz ibn Abdûl Rachman ibn Faisal ibn Toerki ibn Abdûlla ibn Mohammed al-Saûd.","sentiment":"fy","name":"West Frisian","natural":"Frysk"},{"value":"* oktober - Kserkses I (Kserkses de Grutte) wurdt kening oer it Perzyske Ryk, as opfolger fan syn heit Darius I.","sentiment":"fy","name":"West Frisian","natural":"Frysk"},{"value":"* oktober - kening Darius I fan Perzje (* 550 f.Kr.)","sentiment":"fy","name":"West Frisian","natural":"Frysk"},{"value":"\"Protector\", \"Protectors\", \"The Protector\" of \"The Protectors\" hat yn de Wikipedy ferskate betsjuttings:","sentiment":"fy","name":"West Frisian","natural":"Frysk"},{"value":"Anton Haakman (Bussum, 7 septimber 1933) is in Nederlandsk auteur fan romans, novelles, filmmakker, filmkritikus en fertaler fan fral Italjaanske literatuer. Haakman wie fan 1981 oant en mei 1992 redakteur fan it literêr tydskrift De Revisor.","sentiment":"fy","name":"West Frisian","natural":"Frysk"},{"value":"De nylgauwen en fjouwerhoarnantilopen (Latynske namme: Boselaphini) foarmje in tûke fan 'e klasse fan 'e sûchdieren (Mammalia), it skift fan 'e evenhoevigen (Artiodactyla), it ûnderskift fan 'e wjerkôgers (Ruminantia), it tuskenskift fan 'e hoarndieren (Pecora), de famylje fan 'e holhoarnigen (Bovidae) en de ûnderfamylje fan 'e kobisten (Bovinae). Ta dizze taksonomyske groep hearre twa libbene soarten, ntl. de fjouwerhoarnantilope (Tetracerus quadricornis) en de nylgau (Boselaphus tragocamelus), dy't allebeide fan natuere yn har fersprieding beheind binne ta de fluch yn oerflak weromrinnende reinwâlden fan it Yndyske subkontinint. In populaasje fan hast 15.000 nylgauwen dy't yn súdlik Teksas yntrodusearre is, bewissiget alteast it fuortbestean fan dy soarte. De âldste fossilen fan 'e tûke nylgauwen en fjouwerhoarnantilopen datearje fan 16 oant 18 miljoen jier tebek.","sentiment":"fy","name":"West Frisian","natural":"Frysk"},{"value":"* Godebald wurdt biskop fan Utert. Yn 1122 wurdt op syn inisjatyf de Kromme Ryn by Wijk bij Duurstede ôfdamme.","sentiment":"fy","name":"West Frisian","natural":"Frysk"},{"value":"* Otto van Sutfen, Greve byneamd ''locupletissimus' (''de tige rike')","sentiment":"fy","name":"West Frisian","natural":"Frysk"},{"value":"De Kûkhernster Feart is in wetter tusken Kûkherne en de Burgumer Mar. It is in part fan it streamkanaal De Swemmer nei Dokkumer Nije Silen. Om 1450 is de ferfeanting yn dit gebiet al oan de gang. It Sint Nikolaaskleaster fan Burgum lei besuden Kûkherne. Wierskynlik hawwe de muontsen út dit kleaster de Kûkhernster Feart groeven om it fean fanút de Burgumer Mar ôf te fieren of om it fean berikke te kinnen.","sentiment":"fy","name":"West Frisian","natural":"Frysk"},{"value":"Olân is ien fan de Halligen yn Dútslân. It eilân makket ûnderdiel út fan de gemeente Nees. Olân leit tusken Nees en it fêste lân fan Dútslân yn. Op it Hallig steane 17 huzen, der wenje likernôch 30 minsken op it eilân. It hat in lingte fan likernôch 2 kilometer en in breedte fan likernôch 500 meter. Op Olân stiet mar ien terp, de Olânterp. Hjirop is in hiel doarp boud. It nimt hjirmei in bysûndere posysje yn, omdat op de oare Halligen foar bygelyks de tsjerke in eigen terp boud is. Op de ienichste terp fan it eilân steane in skoalle, in tsjerke, in kafee, it gemeentehûs mei bibleteek en in winkel. Yn de midden fan de terp leit in fiefer, in saneamde fehting, mei swiet wetter, dizze docht tsjinst as drinkplak foar de bisten. De fjoertoer fan Olân, dy't ek op de terp stiet, is de ienichste op de wrâld mei in dak fan reid. Yn de simmer wurdt der fan Schlüttsiel út in feartsjinst ûnderhâlden nei Olân. Ek is it eilân mei it waadrinnen te berikken. Olân hat ek in lytse haven. It haventsje leit súdlik fan de terp en is foar skippen mei in ûndjippe boaiem tusken trije oeren foar heech wetter en trije oeren nei heech wetter te berikken. Yn de tiid hjirfoar en dernei leit der hast gjin wetter yn de haven.","sentiment":"fy","name":"West Frisian","natural":"Frysk"},{"value":"It Hallig wie al foar de Marsellusfloed fan 1362 in eilân, it wie yn die tiid ien eilân mei Nees. Mei in smelle stream wie it fan de fêste wâl skieden. Nei de tige ferskuorrende Buchardyfloed fan 1634 rekke it eilân los fan Nees. Hjirnei hawwe benammen de stoarmfloeden fan 1717 en 1825 in protte skea oanrjochte op it eilân. Benammen yn 1717 gie it mâl. It wetter kaam goed in heale meter heger as by de stoarmfloed fan 1634. Alle gebouwen waarden skansearre, wêrûnder ek de mûne. Yn 1825 waarden 33 fan de 36 wennings fernield troch de stoarmfloed. Yn 1850 wienen der noch twa terpen op Olân: Warft en Pipe. Pipe is as lange tiid net mear bewenne, wêrtroch der tsjintwurdich noch mar ien terp oer is.Al rûn 1860 waard Olân mei in daam mei it fêste lân ferbûn, mar dizze daam waard troch stoarmfloeden meardere kearen fuort slein. Tusken 1925 en 1927 waard in daam boud dy't no noch altyd bestiet. Op de daam is in smelspoarbaan boud dy't fan de fêste wâl oant en mei Nees rint. Yn it begjin waarden de karren op dizze spoarwei troch seilen foarút brocht, letter waard oerstapt op lytse moterkes.","sentiment":"fy","name":"West Frisian","natural":"Frysk"},{"value":"De tsjerke fan Olân, de Halligtsjerke, is in sealtsjerke fan 1824. De tsjerke hat ûnder oare de swiere stoarmfloeden fan 1825 en 1962 oerlibbe. De tsjerkeromte is tige lyts. De dowestien komt út de Romeinske tiid.","sentiment":"fy","name":"West Frisian","natural":"Frysk"},{"value":"* Webstee fan de gemeente Nees","sentiment":"fy","name":"West Frisian","natural":"Frysk"},{"value":"In drinkhoarn is in grutte fersierde hoarn dy't by Aldgermaanske, midsiuwske en lettere 16e en 17e iuwske drinkgewoanten brûkt waarden. It binne faak gilde-, tsjerkefâdij- of famyljehoarns. Der binne guon by mei karakteristike opskriften. It Frysk Museum het in kolleksje drinkhoarns, wêrfan de âldste (fan it Sint Antoniusgilde yn Starum) út 1397 komt.","sentiment":"fy","name":"West Frisian","natural":"Frysk"},{"value":"Erik van Ommen (Epe, 26 oktober 1956) is in byldzjend keunstner dy't mei syn partner Wilma Brinkhof yn de âlde pastorije mei galery oan de Brink fan it Drintske Vries wennet. Syn wurk bestiet út etsen, oaljeferveskilderijen, ek yn gyclee, bylden en fideofilms. Hy studearre yn 1983 ôf oan de Akademy foar Byldzjende Keunsten Minerva yn Grins. Syn wurk is figuratyf yn de tradysje fan de Noardlike Realisten. Hy wurket leafst yn projektfoarm en docht dat faak yn gearwurking mei natoerorganisaasjes. Sa makke er tema's oer de klút, swellen, hoanskrobbers, de kolgoes en de bijefretter. By in kollumn yn it bled \"Vogels\" ferskynden 'momintetsen'. De ôfdruk fan de ets wurket as in soarte finster. De taskôger sjocht der trochhinne en trappearret syn ûnderwerp as yn in momintopname. Keunst en kultuer sjocht Van Ommen as in gehiel en sjocht it dêrom as syn taak him yn te setten foar syn ynspiraasjeboarnen. Van Ommen fynt dat gearwurking yn passy en kreativiteit ta mear liede en rjochte dêrom mei oaren yn de jierren njoggentich de Artist for Nature Foundation op. Dizze stifting wol middels keunstwurken oandacht freegje foar bedrige natoergebieten. Faak folget er ek fûgels en komt sa op in soad plakken. Hy skilderde ûnder mear yn lannen as Israel, Yndia, Namybje, Amearika en Japan. Eksposysjes fan him wienen te sjen yn museums yn binnen- en bûtenlân. Mear as 25 boeken mei dêryn skilderijen, akwarellen, etsen, tekeningen en pastels ferskynden fan him. Hy wie ek op telefyzje te sjen yn programma's fan de NCRV, TELEAC, TV Noord, Van gewest tot gewest en de VARA.","sentiment":"fy","name":"West Frisian","natural":"Frysk"},{"value":"In skûlnamme, soms ek wol oantsjut as in artystenamme, is in namme dy't troch in skriuwer of keunstner brûkt wurdt om de makker fan it wurk mei oan te tsjutten. Synonym is it wurd pseudonym, fan it Ald-Grykske ψευδος (\"pseudos\") = leugen, en ὀνομα (\"onoma\") = namme). In artistenamme en in skriuwersnamme binne foarmen fan in skûlnamme. Foar in skriuwersnamme wurdt soms noch de Frânske útdrukking nom de plume brûkt.","sentiment":"fy","name":"West Frisian","natural":"Frysk"},{"value":"Thomas Harmens Gonggryp (Snits, 2 july 1730 - Ljouwert, 29 maart 1814) wie in glêsskilder. Hy wurke mei syn broer Tsjalling Gonggryp (Snits, 9 novimber 1736 - dêre 12 desimber 1813). Hy skildere syn suske Jetske (1748). Wurk fan beide manlju hinget yn de Nederlânsk herfoarme tsjerke fan Akkrum.","sentiment":"fy","name":"West Frisian","natural":"Frysk"},{"value":"Jan Pelletier Engelman (Weidum, 17 desimber 1843 - It Hearrenfean, 29 maaie 1907) wie boargemaster fan Skoatterlân en lid fan Deputearre Steaten fan Fryslân. Engelman wie boargemaster fan Skoatterlân fan 22 jannewaris 1891 - 19 july 1901 doe't hy steatelid waard. Syn opfolger op It Hearrenfean wie Lambertus Feits Gzn. Hy hat wenne yn huzinge 'Honk' oan de Boargemaster Falkenawei op It Hearrenfean. J.P. wie presidint fan it Algemien Nederlânsk Plysje Bûn, dat in tinkteken op syn grêf sette litten hat. It begraafplak tusken de Minckelersstrjitte en it Gashâldersplein is wylst romme, mar inkele sarken, wêrûnder dy fan Engelman binne as oantinken bewarre bleaun.","sentiment":"fy","name":"West Frisian","natural":"Frysk"},{"value":"Hans Willem van Aylva baron fan Pallandt fan Waardenburch en Neerijnen (De Haach, 20 maaie 1804 - dêre, 20 april 1881) wie in Nederlânsk politikus. Hy waard troch in rike erfenis in tige begoedige Gelderske ealman, dy't yn de Earste Keamer ta de getrouwen fan de kening hearde. Yn 1840 waard hy lid fan de Dûbele Keamer dy't de Grûnwetswersjenning behandele. Hy wie foar 1848 noch reedlik liberaal, mar letter tige konservatyf. Hy wie koarte tiid lid fan de Ried fan Steate en yn 1848 waard hy beneamd as Earste Kamerlid. Hy wie de soan fan minister F.W.F.Th. fan Pallandt fan Keppel. Hy wenne op kastiel Neerijnen. Van 18 maaie 1826 oant 20 april 1881 wie hy keamerhear fan de keningen Willem I, II en III.","sentiment":"fy","name":"West Frisian","natural":"Frysk"},{"value":"It Suderseemuseum is in museum yn Inkhuzen dat oprjochte is yn 1949. It waard yn't earstoan oprjochte om de fiskerijkultuer fan de plakken om de Sudersee út de perioade 1880-1932 fêst te lizzen, mar men hat no as doelstelling om Nederlânske keunst, kultuer en erfgoed, op de grins fan lân en wetter, sjen te litten. It museum bestiet út in gebou en in museumpark. Fan it parkearplak is it museum mei in boat te berikken. Bûtendoar is it Suderseemuseum in kuierpark mei autentike âlde pânnen út it eardere Suderseegebiet. Sa binne der in mûne, in kalkûne, tsjerkje, in klompmakkerij, in skoalle, in kapper, in ielrikkerij, in snobbersguodwinkelsje, haventsje, dêr't wat âlde boaten lizze, sa as in botter. Binnendoar hat it museum tydlike tentoanstellingen en is der skippehal mei echte (fiskers)boaten. It gebouwekompleks fan it binnenmuseum is yn besit fan de Steat (Ryksgebouwetsjinst).","sentiment":"fy","name":"West Frisian","natural":"Frysk"},{"value":"Foar it struktuerplan fan it museum hawwe ek dielen fan Hylpen en Starum (± 1830) model stien nei gegevens fan it primitive kadaster. Der steane in fiskerswente út Koehoal, in dykhûs út Hylpen, in \"skipmakkershûs\" út Harns, in ieshok út Moddergat, twa fiskershúskes út Peazens-Moddergat, in poldermûne út de Fûgelhoeke ûnder Himmelum en in ophelbrêge út Jorwert.","sentiment":"fy","name":"West Frisian","natural":"Frysk"},{"value":"* Suderseemuseum","sentiment":"fy","name":"West Frisian","natural":"Frysk"},{"value":"Esmée Adrienne van Eeghen  (Amsterdam, 7 july 1918 - Paddepoel, (gemeente Noarddyk (Grinslân)), 7 septimber 1944) wie in Nederlânske fersetsstriidster yn de Twadde Wrâldkriich. Van Eeghen jildt as kontroversjeel omdat hja in ferhâlding mei in Dútske offisier oangie. Dochs is it in feit dat hja in grutte rol yn it ferset spile hat, benammen yn Fryslân, in rol dy't har lang om let needlottich wurden is fanwegen har ferheftich leafdeslibben.","sentiment":"fy","name":"West Frisian","natural":"Frysk"},{"value":"Esmée wie in dochter fan Reginald van Eeghen, direkteur fan de Amstel-brouwerij, en jonkfrou Minette Adrienne van Lennep, better bekend as Miesje van Lennep. Esmée hie in twa jier jongere broer, Dave. Sy hie in moaie, beskerme jeugd ek nei de skieding fan har âlden doe't hja acht jier wie. Har heit stoar yn 1936 yn San Fransisko; har mem troude opnij mei Alphert baron Schimmelpenninck van der Oye, fan wa't hja in tredde bern krige, Sander.","sentiment":"fy","name":"West Frisian","natural":"Frysk"},{"value":"Har broer Dave gie yn it ferset en ek Esmée rekke dêrby belutsen troch har freon Henk Kluvers. Beide wienen faak yn Ljouwert om ûnderdûkplakken foar Amsterdamske studinten dy't de loyaliteitsferklearring wegeren te tekenjen, te regeljen. De oerfal op it Arbeidsburo op it Saailân yn Ljouwert op 25 july 1943 die har besluten om yn Fryslân te bliuwen. De regionale Knokploech (KP)-lieder Krijn van der Helm sette Elly of Sjoerdsje, sa't hja yn it ferset hjitte, yn't earstoan yn as koerierster, mar dwaandewei die hja hieltyd gefaarliker wurk, sa as it bringe fan Joadske ûnderdûkers en alliëerde piloaten nei ûnderdûkadressen. Esmée rekke net gau fan it sintrum sa't it like. Piet Oberman, dy't yn de simmer fan 1944 Krijn van der Helm opfolge as KP-lieder yn Fryslân ferklearre nei de oarloch: 'Esmée wie tige goed op de hichte fan alles dat de fersetsbeweging yn Fryslân oanbelange en hja hie kunde oan in protte liedingjaande yllegale persoanen yn oare provinsjes mei wa't hja as haadkoerierster kontakt hie. Hja wie by ferskate wichtige petearen op it haadkertier fan de KP, doetiids fêstige yn it hûs fan de hear Harm Kingma, direkteur fan in timmerfabryk yn Ljouwert, en syn wiif Annie. Hielendal allinnich rêde hja mei ûnder oaren wapentransporten nei Limburch en Amsterdam.'","sentiment":"fy","name":"West Frisian","natural":"Frysk"},{"value":"Doe't Esmée, guonts omskriuwe har as nymfomane, ferhâldingen krige mei ferskillende fersetsminsken, ûnder oaren mei Krijn van der Helm, dy't troud wie en heit fan ien bern, ûnstiene swierrichheden. It gong folslein mis doe't Esmée, hjitten troch it ferset, kontakt sykje moast mei de SD (Sicherheitsdienst). Esmée rekke nammentlik fereale op in Dútske offisier, Hans Schmälzlein, Oberzahlmeister by it Verpflegungsamt yn Grins en gie by him yn. Dat strykte net mei har rol yn it ferset. Krijn van der Helm hat sein dat Esmée fan him kontakt mei Dútse offisieren sykje moast. Dat seit Pieter Wijbenga ek, lid fan de KP yn Ljouwert. Hy en Krijn woenen Esmée ynsette om twa SD’ers nei Makkum te lokjen dêr't se deasketten wurde soene. Troch omstannichheden waard dit neat. Der binne ek oare eardere KP’ers dy't sein hawwe dat Esmée spionearre yn opdracht fan Krijn. Guonts sizze dat hja sa ynformaasje oer har broer Dave besocht te krijen, dy't oppakt wie doe't er mei in fiskersboat út IJmuiden wei nei Ingelân besocht te kommen. Dave stoar koart foar de befrijing yn Bergen-Belsen.","sentiment":"fy","name":"West Frisian","natural":"Frysk"},{"value":"Op 15 july 1944 wie der in oarfal fan de Dútsers op haadkertier fan it ferset en hja fûnen in tal wichtige dokuminten. Esmée waard net mear fertroud en kaam foar in feemgerjocht dat har ta de dea feroardielje woe. Krijn van der Helm naam it foar har op, dat it gerjocht joech har de kar: út Ljouwert weigean of deasketten wurde. Undersyk hat letter bliken dien dat hja nimmen ferret, mar dat de ferwûne fersetsman Ben de Vries by in SD-ferhoar trochslein wie. Esmée gie út Ljouwert wei en dûkte ûnder by har mem. De SD socht har en fertroude har ek net. Esmée har saneamde freondinne An Jaakke hat har ferret, dat hja waard oppakt troch de SD op 8 augustus 1944. De SD probeerde haar om te draaien, maar daar is ze niet op ingegaan. It is net dudlik wat hja presys tsjin de SD sein hat, mar op de jûn fan 7 septimber 1944 waard sy mei Luitje Kremer, 24 jier en lid fan de KP Noard-Drinte foar in fjoerpeleton set en deasketten. De oare deis waard sy yn it Van Starkenborghkanaal fûn. Esmée leit yn Baarn begroeven.","sentiment":"fy","name":"West Frisian","natural":"Frysk"},{"value":"De mieningen oer Van Eeghen hawwe lange tiid ferdield west. Hja waard wol as dûbelspionne sjoen, in soarte fan Mata Hari dy't ir ferset yn Ljouwert ferret hawwe soe. Ek de dea fan Krijn van der Helm, dy't troch de SD'er Pieter Johan Faber yn Amersfoart deasketten waard is wol oan har taskreaun. Bewiis is der lykwols nea foar fûn. It is wol sa dat de losse manear fan libjen fan Van Eeghen troch de fersetslju yn Ljouwert net altyd goed begrepen wurden is. De figuer Silvia yn it boek Reis door de nacht fan Anne de Vries is loswei basearre op Esmée van Eeghen; Paul Verhoeven syn heldin Rachel Stein yn de film Zwartboek ek.De musical Esmée fan komponist Theo Loevendie en librettist Jan Blokker giet oer har affêre mei Hans Schmälzlein en de NCRV bestege omtinken oan Van Eeghen yn de rige Wonderlijke Wege.","sentiment":"fy","name":"West Frisian","natural":"Frysk"},{"value":"Eddie Scholl (Ljouwert, 1944) wie skaker en wiskundelearaar. Wûn yn 1970 nei in beslissingswedstriid tsjin Coen Zuidema (4-3) it nasjonaal skaakkampioenskip. Naam dizze titel oer fan Hans Ree. Die yn 1970 ek mei oan de skaakolympiade yn Siegen. Oant juny 2007 wie hy wiskundelearaar op it Steedlik Gymnasium Ljouwert.","sentiment":"fy","name":"West Frisian","natural":"Frysk"},{"value":"It Europeesk kampioenskip follybal 2011 foar froulju sil fan 22 septimber oant en mei 2 oktober hâlden wurde yn Itaalje en Servje","sentiment":"fy","name":"West Frisian","natural":"Frysk"},{"value":"De top-6 fan it foarige EK pleatsten harren fuortdaliks foar it kampioenskip yn 2011. Itaalje en Servje binne as gastlannen automatysk pleatst. Dêr kamen noch njoggen lannen by dy't harren kwalifisearre hawwe. Yn de earste omloop wurde de sechstjin lannen ûnderferdield yn fjouwer groepen, mei elts fjouwer lannen. De top-3 fan eltse groepen giet troch nei de twadde omloop, dêr't spile wurdt yn twa groepen fan seis lannen. De twa bêste lannen fan eltse groep geane troch nei de heale finales. It Europeesk kampioenskip wurdt organisearre troch it CEV, it Europeeske follybalbûn.","sentiment":"fy","name":"West Frisian","natural":"Frysk"},{"value":"It Lân Woersten is in histoarysk gebiet tusken Bremerhaven en Cuxhaven. Yn it jier 1517 ferlear it Lân Woersten syn Fryske frijheid. Yn de Slach by it Wremer Djip fan dat jier sneuvele flaggedraachster Tjede Peckes. Sawat oant 1700 ta hawwe de Woerstfriezen dêr noch (foar in part) Woerstfrysk praat. Dêrnei waarden it Platdútsk en foaral it Heechdútsk de talen yn it Lân Woersten. Oant 1 jannewaris 2015 heart dizze histoaryske regio by de Samtgemeinde Land Wursten yn de Landkreis Cuxhaven. De Samtgemeinde Land Wursten waard op 1 maart 1974 foarme en bestiet út de sân gemeenten Cappel, Dorum, Midlum, Misselwarden, Mulsum, Padingbüttel en Wremen. Op 1 jannewaris 2015 waarden de gemeenten mei de gemeente Nordholz gearfoege ta de nije ienheidsgemeente Woerster Noardseekust. It toerisme is fan grutte betsjutting yn it Lân Woersten. Yn Wremen en Dorum binne der treinhaltes op de spoarferbining Bremerhaven-Cuxhaven.","sentiment":"fy","name":"West Frisian","natural":"Frysk"},{"value":"Willy Corsari (pseudonym fan Wilhelmina Angela Douwes-Schmidt) (Sint-Pieters-Jette, Brussel, 26 desimber 1897 – Amstelfean, 11 maaie 1998) wie in Nederlânsk skriuwster fan famkesboeken, romans, detektives (ynspekteur Lund), koarte ferhalen en toanielstikken.","sentiment":"fy","name":"West Frisian","natural":"Frysk"},{"value":"Sy studearre oan de Toanielskoalle fan Amsterdam, deie dêr mei oan it kabaret en trede op mei grutte nammen as Jean-Louis Pisuisse en Louis Davids. Sy hat har ûnderfiningen beskreaun yn Liedjes en herinneringen. Dêrnei waard har talint foar skriuwen ûntdutsen; syn waard in populêr auteur dy't in breed publyk wist te berikken. Har earste publikaasjes ferskynden fan 1916 ôf yn tydskriften; yn 1927 kaam har earste boek út. It hichtepunt fan har karriêre brikte hja yn de jierren 50. In oantal fan har boeken waard oerset. Sy sette sels ek wurk fan oaren oer, sa as fan Louis Bromfield en Albert Camus. Yn 1990 waard se ûnderskieden mei de Oarder fan Oranje-Nassau. Willy Corsari hat in pear kear troud west en hie in ferhâlding mei (ûnder oaren) Jan Campert. Sy is hûndert jier âld wurden.","sentiment":"fy","name":"West Frisian","natural":"Frysk"},{"value":"Belladonna, echte namme: Michelle Anne Sinclair (Biloxi (Mississippy), 21 maaie 1981), is in Amerikaansk rêstend neakenmodel, stripper en pornografysk aktrise, dy't no wurksum is as pornoregisseur en -produsinte. Hja is fan mingd Dútsk-Skotsk-Sjeroky-komôf, mei in lingte fan 1.63 m en in gewicht fan 58 kg. Belladonna hat seis tatoeaazjes en natuerlike boarsten.","sentiment":"fy","name":"West Frisian","natural":"Frysk"},{"value":"Belladonna waard berne yn Biloxi, in stêd yn it suden fan 'e steat Mississippy, oan 'e kust fan 'e Golf fan Meksiko. Mar mei't har heit in loftmachtofsier wie en gauris oerpleatst waard, brocht se har jonkheid troch op in grut tal ûnderskate lokaasjes. Hja wie de twadde yn in strang kristlik, mormoansk gesin mei sân bern, en har heit wie, nei't er ôfswaaid wie, in biskop fan 'e Tsjerke fan Jezus Kristus fan de Hilligen fan de Lêste Dagen. Belladonna wie lykwols in dwers bern; yn 2003 fertelde se yn in fraachpetear dat se foar it earst tute waard op har tolfde, har earste tatoeaazje sette liet op har trettjinde, ûntfamme waard op har fjirtjinde en foar it earst anale seks hie op har sechstjinde. Belladonna makke de middelbere skoalle net ôf en gie út 'e hûs doe't se fyftjin jier wie. Dêrnei wurke se yn in nachtwinkel (7-11), in linzjerysaak (''Victoria's Secret), in warehûs (Sears) en in restaurant (Subway'').","sentiment":"fy","name":"West Frisian","natural":"Frysk"},{"value":"Op har achttjinde, yn 1999, sette se útein mei op te treden yn in stripklub yn Salt Lake City, de haadstêd fan 'e steat Utah. Fia in freondinne kaam hja in pear moanne letter, yn 2000, yn kontakt mei in agint út 'e pornoyndustry. Se ferfear nei Los Angeles, yn 'e steat Kalifornje, dêr't se earst noch as model posearre foar neakenblêden, mar al rillegau har debút makke yn har earste pornografyske film, mei de titel Real Sex Magazine, wêrby't se daliks al anale seks hie. Foar har pornokarriêre naam se de skûlnamme \"Belladonna\" oan, \"Bella\" nei in freondinne dy't se kennen hie yn Utah, en it efterheaksel \"-donna\", op advys fan in agint, dy't har fertelde dat bella donna Italjaansk is foar \"kreaze frou\". Yn har earste films gie Belladonna daliks al hiel fier, net inkeld mei anale seks, dêr't yn 'e pornoyndustry eins nimmen fan opsjocht (al is it net gebrûklik dat men dêr yn jins earste film al oan docht), mar ek mei skatologyske pornografy (mei urine), dat yn 'e pornowrâld wol deeglik as tige ekstreem beskôge wurdt. Oare iere films fan Belladonna befetten bgl. in gangbang mei tolve manlike akteurs yn in tichthúsdekôr en s.m.- en bondaazjesênes. Jierren letter, yn 2007, brocht se yn in fraachpetear mei it pleatslike blêd City Weekly út Salt Lake City har spyt ta útdrukking om beskate aspekten fan har iere pornokarriêre, yn it bysûnder har beruchtens om it dwaan fan dingen dy't yn 'e fermiddens fan 'e pornoyndustry as oer de grinzen hinne geand of sels as taboe beskôge wurde. Se neamde dat in fersin en wiet it oan in brekme oan begelieding troch pornoaktrises mei mear ûnderfining, al sei se mei klam dat se de ferantwurding foar har eigen beslissings naam en dat se nea troch immen earne ta twongen wie. Yn 2002 krige Belladonna bekendheid troch har rol yn 'e bondaazje- en s.m.-film The Fashionistas fan regisseur John Stagliano, dy't teffens de eigner is fan Evil Angel, ien fan 'e wichtichste Amerikaanske pornografyske filmstudio's. Belladonna hat ek wurke mei ferneamde pornoregisseurs as Nacho Vidal, Jules Jordan en Rocco Siffredi. Yn totaal hat se yn 310 pornofilms spile. Fan 2003 ôf wie se ek sels aktyf as regisseur; oant 2013 hie se 87 films regissearre. Mei sawol har aktearwurk as har rezjy hat se yn totaal net minder as 13 AVN Awards (de Oskars fan 'e pornowrâld) wûn, wylst se grossiert yn nominaasje: 51 stiks. Boppedat is se yn 2011 opnommen yn 'e AVN Hall of Fame. Hoewol't se yn 2012 (nei in earder tydlik úttreden yn 2007-2008) definityf in ein breide oan har karriêre as aktrise, bleau se efter de skermen wol as regisseur by de pornoyndustry belutsen. Boppedat produsearret se al in oantal jierren har eigen films ûnder de labels Belladonna Entertainment en Deadly Nightshade Productions (de deadly nightshade, Ned.: zwarte nachtschade, Frysk: hûnebei, is in giftige plantesoart dy't besibbe is oan 'e belladonna en ek oan 'e tomaat en de ierappel). Dêrby wurket se nau gear mei Evil Angel, dat ek de distribúsje fan har films docht. Har films wurde yn 'e regel ta it subsjenre fan 'e gonzo-pornografy rekkene.","sentiment":"fy","name":"West Frisian","natural":"Frysk"},{"value":"Njonken har pornokarriêre hat Belladonna ferskate kearen te sjen west yn 'e realitytillevyzjsearje Family Business, dy't it libben fan pornoprodusint, -regisseur en -akteur Seymore Butts (echte namme: Adam Glasser) portrettearre. Yn 2004 wie Belladonna fierders ien fan in stikmannich pornostjerren dy't foar fotograaf Timothy Greenfield-Sanders posearren foar in \"kofjetafelboek\" oer de pornoyndustry, mei as titel: XXX: 30 Porn-Star Portraits. Se wurke ek mei oan 'e dokumintêre Thinking XXX, fan 'e tillefyzjestjoerder HBO, oer it ta stân kommen fan dat boek. Yn 2010 spile se yn 'e horrorfilm Stripped, en teffens stie se op 'e omslach fan 'e cd Reckless & Relentless fan 'e Britske metalcore-band Asking Alexandria, wylst se letter ek figurearre yn 'e koarte film Through Sin and Self-destruction fan dyselde band. Fierders wie Belladonna yn 2003 it ûnderwerp fan in opsjochjaande reportaazje fan 'e Amerikaanske tillefyzjesjoernaliste Diane Sawyer, dy't as titel hie: ''Young Girls, Porn and Profits: Corporate America's Secret Affair'' (\"Jonge Famkes, Porno en Winstmarzjes: De Geheime Relaasje fan 'e Amerikaanske Sakewrâld\"). Dy reportaazje waard útstjoerd troch de stjoerder ABC, as ûnderdiel fan it programma Primetime Thursday, en bea in tige ûnflaaikjend byld fan 'e pornoyndustry, wylst Belladonna sels as in slachtoffer delset waard. Har fraachpetear mei Diane Sawyer waard neitiid troch de Amerikaanske anty-pornografybeweging oanhelle as bewiis fan 'e bewearde misstannen yn 'e pornowrâld. Belladonna sei letter dat se net botte ynnommen wie mei it resultaat fan har ynterview, en hold út dat der yn it materiaal knipt wie om 'e konklúzje te skoarjen dy't Sawyer-en-dy yn 't foar al lutsen hiene. Ek sei se dat se mei gragens it híéle fraachpetear nochris útstjoerd hawwe woe.","sentiment":"fy","name":"West Frisian","natural":"Frysk"},{"value":"Belladonna hat ferloofd west mei kollega-pornoakteur en -regisseur Nacho Vidal, mar op 11 april 2004 troude se yn Las Vegas, yn 'e steat Nevada, mei Aiden Kelly, dy't tegearre mei har Belladonna Entertainment en Deadly Nightshade Productions runt. Hja hawwe in dochter, Myla Kelly, dy't berne is op 11 jannewaris 2005. Neffens in fraachpetear út 2007 binne Belladonna har hobbys pilates, yoga, túnkjen, films sjen, fideospultsjes dwaan, reizgjen en mei har akwaria ompiele.","sentiment":"fy","name":"West Frisian","natural":"Frysk"},{"value":"Thomas Herbaius (Hjerbeam, om 1570 - Ljouwert, 16 maaie 1613) wie advokaat-fiskaal of prokureur-generaal fan it Hof fan Fryslân. Hy wie in sêftsinnich man, dy't der út pykte as rjochtsgelearde, mar ek as letterkundige. Ta syn freonerûnte hearden Nikolaas Mullerius, Pierius Winsemius, D. Leontius, J. Lenzius, Godfried Sopingius, Sibrand Siccama, H. Bouricius, G. Hardomans, Marcus Lycklama en syn útjouwer Joan Saeckma.","sentiment":"fy","name":"West Frisian","natural":"Frysk"},{"value":"Jacob Baart de la Faille (Ljouwert, 1 juny 1886 - Hiemstee (Noard-Hollân), 8 augustus 1959) wie in Belgysk-Nederlânske keunsthistoarikus en jurist. Baart de la Faille wie in soan fan de Nederlanner fan Hugenoatsk komôf Cornelis Baart de la Faille en de Flaamske Henriette Adriana Krayenhoff. Hy studearre rjochten (dat gjin keunstskiednis) oan de Universiteit Utert en promovearre yn 1913. De la Faille makke de earste katalogus fan it wurk fan Vincent van Gogh dy't yn 1928 útbrocht waard. In skoftke dêrnei rekke er belutsen yn in grutte fraudesaak. Hy hie 30 skilderijen fan Van Gogh dy't troch de Berlynske keunsthanneler Otto Wacker (1898–1970) oanbean wiene echt ferklearre, mar letter die bliken dat it ferfalskings wienen. Njonken de nijere Van Gogh-katalogus fan Jan Hulsker wurdt dy fan de la Faille ek no noch as standertwurk brûkt.","sentiment":"fy","name":"West Frisian","natural":"Frysk"},{"value":"* Dr Jacob Baart de la Faille 1886 – 1959. Yn: Hammacher, ed., 1970, s. 39","sentiment":"fy","name":"West Frisian","natural":"Frysk"},{"value":"Dit is in list fan planetoïden 32401-32500.","sentiment":"fy","name":"West Frisian","natural":"Frysk"},{"value":"Dit is in list fan planetoïden 66001-66100.","sentiment":"fy","name":"West Frisian","natural":"Frysk"},{"value":"In Pancoasttumor, ek wol pulmonêre sulkus tumor, is in tumor yn de longtop. It is alline in oantsjutting fan it plak fan de tumor. Hoewol't it meast giet om in Net-Lytssellige Longkanker wurdt der net in tumor fan in beskaat seltype mei bedoeld. Fanwege it plak fan de tumor kin der trochgroei nei de ribben en rêchbonke foarkomme en druk op de vena brachiosefalis, arteria subklavia, nervus frenikus, nervus rekurrens, nervus vagus ûntstean, as, hiel karakteristyk, druk op in sympatysk ganglion mei in tal symptomen fan gefolgen dy't it Syndroom fan Horner neamd wurdt. Pancoasttumors waarden ferneamd nei Henry Pancoast, in Amerikaansk radiolooch, dy't se yn 1924 en 1932 beskreau.","sentiment":"fy","name":"West Frisian","natural":"Frysk"},{"value":"Rodolphe Töpffer (Sjenêve, 31 jannewaris 1799 - dêre, 8 juny 1846) wie in Switsersk learaar, skriuwer, keunstskilder, cartoonist en karikatuer-keunstner. Hy wurdt wol beskôge as de earste nijmoadrige striptekener.","sentiment":"fy","name":"West Frisian","natural":"Frysk"},{"value":"Hy waard berne yn Genêve as soan fan beropsskilder Adam-Wolfgang Töpffer (20 maaie, 1766 - 10 augustus, 1847). Töpffer krige syn oplieding yn Parys, Frankryk fan 1819 oant 1820. Dêrnei gie er werom nei Genève dêr't er oan't wurk gie as learaar. Yn 1823 wie er by steat en haw in eigen kostskoalle foar jonges. Yn 1832 waard er beneamd ta professor yn de literatuer oan de Universiteit fan Sjenêve Al wie er frijwat súksesfol yn syn berop, dochs soe er ferneamd wurde troch syn leafhawwerijen. Hy waard skriuwer fan koartferhalen en út en troch fermakke er syn studinten mei it tekenjen fan karikatueren.","sentiment":"fy","name":"West Frisian","natural":"Frysk"},{"value":"Töpffer wurdt beskôge as de heit, of yn alle gefallen as in paadsljochter fan de moderne stripboekkeunst, en ek as in foarbyld foar stripboekauteurs as Wilhelm Busch (15 april 1832 - 9 jannewaris 1908), de geastlike heit fan Max en Moritz.","sentiment":"fy","name":"West Frisian","natural":"Frysk"},{"value":"* Mijnheer Prikkebeen","sentiment":"fy","name":"West Frisian","natural":"Frysk"},{"value":"Het Nationale Dagblad wie in Nederlânske krante, dy't tusken 1936 en 1945 troch de NSB útjûn waard, njonken it wykblêd Volk en Vaderland. Op 1 oktober 1936 stelde yr. A.A. Mussert mr. M.M. Rost van Tonningen oan as haadredakteur (yn it nasjonaalsosjalistysk jargon fan doe hiet de funksje hoofdopsteller) fan it nije NSB-deiblêd. It earste nûmer ferskynde 2 novimber 1936 en it lêste nûmer waard 5 maaie 1945 makke. Op 24 oktober 1940 joech Mussert Rost van Tonningen dien. De beide persoanen akkordearren net, mar njonken dat hie Van Tonningen niget oan oare saken nei de ynfal fan de Dútskers. Hy waard opfolge troch J. Raatgever. Yn 1936 hie Het Nationale Dagblad 20.000 abonnees en op 31 desimber 1939 wiene dat noch 10.211. It tal abonnees bleau sakjen nei de Dútske ynfal fan maaie 1940: oan de ein fan de moanne hie de krante noch mar sa'n 4000 abonnees. Dêrnei zette de ommekeer in en boaske it ledetal oan. Oktober 1940 hie de krant 17.000 abonnees, yn de rin fan 1941 waard dat 20.000, yn july 1943 27.247 en maart 1944 wiene der 26.838 abonnees. De krant hie foar de oarloch geregeldwei te meitsjen mei tsjinwurking fan de Nederlânske oerheid. Sa kaam it dat de krant al yn 1936 op de list fan foar militêren ferbeane blêden te lâne. 10 maaie 1940 ier en betiid waard de krant in ferskiningsferbod oplein fan generaal Winkelman. Op 17 maaie 1940 ferskynde de krant fannijs. Nei de befrijding waarden de measte meidoggers fan Het Nationale Dagblad fan de Kommissy foar de Parsesuvering foar 20 jier út harren funksje set. Haadredakteur Raatgever krige dêrnjonken noch 18 jier finzenisstraf oplein. Oant 2023 mei in Nederlânske krante de namme Het Nationale Dagblad net fiere, fanwege in rjochterlike fêststelling yn 1948.","sentiment":"fy","name":"West Frisian","natural":"Frysk"},{"value":"Marie Luv, wiere namme: Quiana Marie Bryant (1 novimber 1981) is in Amerikaansk pornografysk aktrise fan Afro-Amerikaansk komôf, dy't berne is yn Hacienda Heights, yn 'e steat Kalifornje. Hja makke har debút yn in pornografyske film yn 2000. Neffens har offisjele opjefte is se 1.73 m lang, mei in gewicht fan 61 kg en kupmaat 34B. Yn it begjin fan har karriêre brûkte hja ek wol de artystenammen Marie Love, Kianna, Destiny, Destiny Big en Marcie Luv.","sentiment":"fy","name":"West Frisian","natural":"Frysk"},{"value":"It fierspringen is in machtsport, ûnderdiel fan de atletyk dêr't it doel by is sa fier as mooglik te springen. By it fierspringen yn syn hjoeddeiske foarm mei de springer in oanrine nimme. Dan set er ôf fan in ôfsetbalke om de faasje yn in sprong om te setten. Per slot komt er yn de sânbak te lâne dy't foarby de ôfsetbalke leit. De lingte fan de sprong wurdt mjitten fan de ôfsetbalke oant de ôfdruk dy't de atleet yn it sân makke hat. Hjirby jildt dan it punt fan de ôfdruk it tichts by de balke. Ornaris hat de atlyt trije besiken om de fierste sprong te meitsjen. Yn ynternasjonale fierspringwedstriden is der in finale foar de bêste acht, dêr't ek wer trije sprongen besocht wurde kinne. Efter de ôfsetbalke is noch in meter fêste grûn, dat immen dy't de goede sprong misse soe net daalks op 'e bek giet om't er yn it sân stapt. Lykwols mei op dat stik net ôfset wurde; at der sels mar in tean foarby de balke delset wurdt dan jildt de sprong net mear. Oarsom is it ek saak om by it delkommen gjin stipe efterút te sykjen, om't dêrtroch in ôfdruk tichter by de balke komt, dêr't de mjitten ôfstân dan koarter mei wurdt. Fierspringen is ek ien fan de nûmers fan de mearkampen yn de atletyk: foar manlju de tsienkamp, foar frouju de sânkamp. Om 1900 hinne wie der njonken it fierspringen mei oanrin ek in atletyknûmer fierspringen út stân. Dat wurdt lykwols ornaris net mear as sport dien.","sentiment":"fy","name":"West Frisian","natural":"Frysk"},{"value":" wie in Japansk fuotballer.","sentiment":"fy","name":"West Frisian","natural":"Frysk"},{"value":" (7 jannewaris 1942) is in eardere Japansk fuotballer. Earder spile foar Toyoda Automatic Loom Works.","sentiment":"fy","name":"West Frisian","natural":"Frysk"},{"value":"Jämtlands län is ien fan de 21 provinsjes fan Sweden en beslacht de lânskippen (ek wol histoaryske provinsjes) Jämtland en Härjedalen, lykas lytse parten fan Hälsingland, Ångermanland, Lappland en Dalarna. Mei in oerflak fan 49.443 km² is Jämtlands län de tredgrutste provinsje fan it lân. It provinsjebestjoer is fêstige yn Östersund.","sentiment":"fy","name":"West Frisian","natural":"Frysk"},{"value":"Jämtlands län is in tige tinbefolke provinsje mei minder as 3 ynwenners per kante kilometer. De measte minsken wenje om Storsjön (Frysk: de Grutte Mar) hinne. Op 31 desimber 2016 wienen neffens Statistiska centralbyrån (Frysk: it Sintraal buro foar de statistyk) wat ynwennertal oanbelanget de grutste plakken fan de provinsje:","sentiment":"fy","name":"West Frisian","natural":"Frysk"},{"value":"Muzyk yn de brede sin fan it wurd, is in oansprekkend arranzjement fan lûd en stilte. De úteinlike definysje fan muzyk is swier bediskusearre. Wannear't lûd akseptearre wurdt as muzyk, is ôfhinklik fan kultuer en histoarje. Yn it algemien kin steld wurde dat it lûd op syn minst troch ien of mear persoanen bewust organisearre wêze moat.","sentiment":"fy","name":"West Frisian","natural":"Frysk"},{"value":"De measte muzyk bestiet út toanen mei in beskate hichte (frekwinsje). Ferskillende toanen efter-in-oar spile, foarmje in meldij., wylst ferskillende toanen dy't tagelyk spile wurde yn akkoarden en harmony of disharmony resultearje. De tempo-gewize organisaasje fan dizze eleminten én stilte is ritme.","sentiment":"fy","name":"West Frisian","natural":"Frysk"},{"value":"Muzyk kin foar't it útfierd wurdt, skreaun wurde troch in komponist of lieteskriuwer. Yn sokke gefallen sille de muzikant of muzikanten dy't dat stik letter spylje, oer it generaal de ynstruksjes dy't de komponist, meast yn noaten as blêdmuzyk, oanjûn hat, folgje. In oare mooglikheid is dat de útfierders spyljenderweis in eigen slinger oan it stik jouwe (ynterpretaasje/ymprovisaasje).","sentiment":"fy","name":"West Frisian","natural":"Frysk"},{"value":"Muzyk kin ta klinken brocht wurde troch ien muzikant, mar ek troch mear as ien dy't meiinoar in groep foarmje lykas in rockgroep of in orkest. De muzyk dy't makke is of wurdt, kin op ferskate wizen beharke wurde: de meast tradisjonele manier is de muzyk direkt, yn it bywêzen fan de muzikanten (live), te beharkjen. It is mooglik dy live-muzyk út te stjoeren fia radio, telefyzje of oer it ynternet, alhoewol't it belibjen fan de muzyk dan ticht by it belústerjen fan fêstleine muzyk komt. Bytiden kin it ôfspyljen fan earder opnommen muzyk (fan oare artysten) ûnderdiel útmeitsje fan in útfiering. Sels sjonge, fluitsje, in ynstrument bespylje of in muzykstik komponearje binne ek foarmen fan muzyk meitsjen. Dôve minsken kinne muzyk belibje troch it fielen fan de fibraasje yn harren lichem. In bekend foarbyld is de komponist Ludwig van Beethoven dy't doe't er al folslein dôf wie, noch ferskate as masterstikken erkende komposysjes makke.","sentiment":"fy","name":"West Frisian","natural":"Frysk"},{"value":"Minsken nimme les as se leare wolle om muzyk te meitsjen. Muzikology omfiemet in breed fjild fan histoaryske en wittenskiplike stúdzje oer muzyk, muzykteory en muzykhistoarje ynbegrepen.","sentiment":"fy","name":"West Frisian","natural":"Frysk"},{"value":"Omdat muzyk in oerâlde keunstfoarm is, is der in ekstreem grut tal muzyksjânres ûntstien. De grutste streamings binne klassike muzyk, populêre muzyk (moderne popmuzyk en Hiphop ynbegrepen) en folksmuzyk. Fierder kinne de Jazz en de Blues neamd wurde.","sentiment":"fy","name":"West Frisian","natural":"Frysk"},{"value":"* Muzykynstrumint","sentiment":"fy","name":"West Frisian","natural":"Frysk"},{"value":"Itaalje, sûnt 1946 offisjeel de Italjaanske Republyk, is in lân yn Súd-Jeropa. De haadstêd is Rome en de presidint fan de republyk is sûnt 2015 Sergio Mattarella. Itaalje wurdt begrinzge troch:","sentiment":"fy","name":"West Frisian","natural":"Frysk"},{"value":"Itaalje bestie foar 1861 net yn steatsferbân, omdat it gebiet ferdield wie yn ferskate lytsere steaten, faak ûnder útlânsk tafersjoch (troch lannen as Eastenryk, Frankryk en Spanje ). Yn de frije steat Piedmont kaam de greve fan Cavour yn 'e fyftiger jierren fan 'e 19e iuw mei plannen om de Eastenrikers út Lombardije en Feneetsje te reagjen, om ta in Noard-Italjaanske steat te kommen. De oare sintrale en súdlike Italjaanske steaten hiene dêr ek belang by en sluten har oan by Piedmont. It slagge Garibaldi yn 1860 om it suden fan Itaalje te feroverjen fan it Keninkryk fan Sisylje, en it Keninkryk Itaalje waard stifte. Vittorio Emanuele II wie de earste kening fan Itaalje. Yn 1861 wiene Latium en Fenetië noch hieltyd net in diel fan Itaalje, se koene har net losmeitsje fan de Paus en de Eastenrykse keizer. Feneetsje kaam nei kriich tsjin Eastenryk yn 1866 by Itaalje, en Latium mei Rome waarden yn 1870 ferovere, tagelyk wie dat de ein fan de pontifikale steat en de macht fan de paus. De paus, lilk om dat foarfal, ferklearre himsels finzen yn 'e Italjaanske Steat, omdat Katolike minsken net meidienen oan it politike barren. Itaalje focht yn 'e earste wrâldkriich mei Grut-Brittanje, Frankryk en Ruslân tsjin de sintrale mogendheden. De kriich waard fochten oan de eastlike grins fan Itaalje, dat begrinzge wurd troch Eastenryk. Nei it 'Caporetto ferlies', like de kriich foar Itaalje ferlern, mar trochdat de alliearden kriich wûnen 1918 wie it oer, en Itaalje krige Súd-Tirol, dat foarhinne Eastenryksk wie, alhoewol't it doe ek al foar in diel bewenne wie troch Italjanen. 1922 wie it jier fan in nije Italjaanske beweging, laat troch Benito Mussolini, lieder fan it Fasisme yn Itaalje. Hy waard regearingslieder en diktator, en neamde himsels 'duce'. Hy begûn in freonskip mei Adolf Hitler en focht oan syn kant mei yn 'e twadde wrâldkriich. Itaalje die fan 1940 ôf mei oan de kriich en stried mei Dútslân tsjin Frankryk, Grut-Brittanje en Ruslân. Op 25 july 1943 kaam de Faksistyske Grutte Rie gear, dêr't Mussolini ôftreedzje moast as regearingshaad. Itaalje wie fan 8 septimber 1943 ôf net mear in meistander fan Dútslân. Itaalje waard in meistander fan Frankryk en Grut-Brittanje, mar it Italjaanske hear wie betiisd, se wisten net mear wa't har fijân wie. Yn it noarden fan Itaaje begûn de Italjaanske beweging Resistenza te fjochtsjen tsjin it Dútske hear. Mussolini besocht it op 'en nij mei in Noardlik Italjaanske Faksisten steat, de Republyk fan Salò, mar dat wie net in súkses. Op 25 april 1945 wie Itaalje frij. De steat waard in republyk op 2 juny 1946, nei in referindum wêrby't froulju foar it earst stimme mochten.","sentiment":"fy","name":"West Frisian","natural":"Frysk"},{"value":"Om-ende-by 75% fan Itaalje is bercheftich of heuveleftich en rûchwei 20% fan it lân is bebosk. Der binne smelle stripen fan leechlân lâns de Adriatyske kust en parten fan de Tyrreenske kust.","sentiment":"fy","name":"West Frisian","natural":"Frysk"},{"value":"It lân hat twa grutte eilannen, Sisylje yn it suden en Sardynje yn it westen. It tredde grutte eilân, Korsika, heart by Frankryk. Itaalje hat fansels ek in soad lytsere eilannen, dêr't Elba faaks it ferneamdst fan is. It meast súdlike eilân, Lampedusa, leit tichter by it fêstelân fan Afrika as by it fêstelân fan Itaalje.","sentiment":"fy","name":"West Frisian","natural":"Frysk"},{"value":"Om't Itaalje op it Afrikaanske kontinintale plat leit hat de hegere faasje fan Afrika yn Jeropa de Alpen opstood. De noardgrins fan Itaalje leit dan ek oer de toppen fan de Alpen. It grutste berchte dat dêrby binnen de grins leit binne de Dolomiten. Min of te mear oanslutend oan de Frânske Alpen begjint de rêchbonke fan Itaalje, de Apeninen, dy't troch gâns Itaalje nei it suden rinne. Fierders binne der yn Itaalje ferskate fulkanen, dêr't de Fesuvius by Napels, de Etna op Sisylje en it fulkaaneilân Stromboly de ferneamdste binne.","sentiment":"fy","name":"West Frisian","natural":"Frysk"},{"value":"De eastkust fan Itaalje is oan de Adriatyske See, dy't fia de Strjitte fan Otranto yn de Ionyske See oergiet, wêrfan de Golf fan Taranto de twa úteinen fan Itaalje skiedet. De Strjitte fan Messina rint tusken it fêstelân en Sisylje troch. Dat eilân hat oan de súdkant de Middellânske See, wêrfan it Malta Kanaal de ôfskieding foarmet fan Malta, en it Sisyliaansk Kanaal de ôfskieding mei Tuneezje. Oan de noardkant fan it eilân leit de Tyrreenske See, dy't fierder beheind wurdt troch Sardynje, Korsika en it fêstelân. Oan it noardein fan it Frânske Korsika skietd de Liguryske See it eilân fan de Italjaanske fêste wal. Yn it noarden lizze de fjouwer grutte marren fan Itaalje, de Lago Maggiore, de Komo Mar, de Iseo Mar en de Garda Mar. Yn de flakte tusken de Alpen en de Apeninen rint de rivier de Po. Yn de midden fan it lân leit benoarden Rome ek noch in groep marren, wêrûnder de Mar fan Bolsena.","sentiment":"fy","name":"West Frisian","natural":"Frysk"},{"value":"Yn Rome leit it ûnôfhinklike Fatikaanstêd. Noardliker leit ticht by de Adriatyske See San Marino.","sentiment":"fy","name":"West Frisian","natural":"Frysk"},{"value":"Yn 2003 bestie de befolking fan Itaalje út 57.998.353 ynwenners. Sûnt it midden fan de njoggentiger jierren hie Itaalje as ien fan de earste Jeropeeske lannen in negative befolkingsgroei. Wat betsjut dat it oantal berten lytser is as it oantal minsken dy't stoarn binne. Lykwols is de lêste 2 à 3 jierren wer sprake fan in hiel lytse groei. Utsein Rome en Palermo hawwe de grutte stêden in omleechgeand oantal ynwenners.","sentiment":"fy","name":"West Frisian","natural":"Frysk"},{"value":"It meastepart fan de befolking sprekt de Italjaanske taal (wêrûnder ferskate dialekten); der binne Dútsk-, Frânsk-, Sloveensk-, Gryksk-, Friulaansk- en Kroatyske- sprekkende minderheden. It Italjaansk komt fan it Latyn (de taal dy't eartiids de Romeinen sprutsen). De Dútsksprekkende minderheid yn Noard-Itaalje wurdt Zimbern neamd.","sentiment":"fy","name":"West Frisian","natural":"Frysk"},{"value":"Sawat alle Italjanen binne Roomsk-Katolyk. De Italjaanske haadstêd Rome is de sit fan de Paus.","sentiment":"fy","name":"West Frisian","natural":"Frysk"},{"value":"It lân is ferdield yn 20 regio's, dy’t yn in totaal fan 107 provinsjes wer ûnderferdield binne. Dizze 20 gebieten hawwe parleminten en oerheden. As resultaat fan in referindum fan 2001 binne de regionale foegen ferhege. Sjoch ek de Italjaanske Regio’s.","sentiment":"fy","name":"West Frisian","natural":"Frysk"},{"value":";Struktuer De Italjaanske definsje hat in lânmacht, loftmacht, marine en militêre polysje (Arma dei Carabinieri). ;Mankracht Yn 2005 wienen der 13.884.079 Italjaanske mannen fan tusken de 16-49 jier. Dêrfan wienen 11.285.488 fit foar militêre tsjinst. Dy groep wurdt alle jierren oanfold mei manlju dy't sechtjin jier wurde, yn 2005 wienen dat der 31.317. ;Budzjet Militêr budzjet $28 miljard (2003). Persintaazje fan it BYP 1,8 % (2004).","sentiment":"fy","name":"West Frisian","natural":"Frysk"},{"value":"Itaalje is in stiftsjend lid fan de Noard-Atlantyske Ferdrachsorganisaasje (1949) en de Rie fan Jeropa (1949). Sûnt 1955 is it lân lid fan de Feriene Naasjes. Itaalje is ek in stiftsjend lid fan de Jeropeeske Uny (1957).","sentiment":"fy","name":"West Frisian","natural":"Frysk"},{"value":"BYP per persoan is $30.900 (2007). Gearstalling fan BYP per sektor is 2% lânbou, 27% yndustry en 70,9% tsjinsten.","sentiment":"fy","name":"West Frisian","natural":"Frysk"},{"value":"Wichtichste havens binne Augusta, Genoa, Livorno, Ravenna, Sarroch, Taranto, Trieste en Feneesje. De fleanfjilden fan Rome, Milaan en Feneesje binne de grutsten fan Itaalje. De maksimum snelheid op de autodyk is 130 km/h. Itaalje hat (2006): 487.700 km ferhurde dyk. 19.460 km spoardyk. 2.400 km farwetter.","sentiment":"fy","name":"West Frisian","natural":"Frysk"},{"value":"It langebaanriden is in foarm fan baanriden dêr't de baan yn omgongen ride wurdt. De standertbaan foar it langebaan is in ovaal fan 400 meter. De hurdriders ride twaresom, yn twa banen, omgongen loftsom. Om de ôfstân foar beide riders likelang te hâlden wikselje de riders eltse omgong fan baan, op it rjochte ein tsjin de oankomst oer. As de riders lykop ride giet de rider dy't út de bûtenbaan komt foar. De riders ride gewoanlik net tsjin elkoar, mar tsjin de klok. Eltse rider yn de wedstriid rydt de ôfstân ornaris ien kear, en de rider mei de fluchste tiid wint. By it langebaan reedriden wurdt ferskate ôfstannen riden. Hjirby wurdt ûnderskie makke tusken:","sentiment":"fy","name":"West Frisian","natural":"Frysk"},{"value":"Portegal, offisjeel de Portegeeske Republyk, is in lân yn Súd-Jeropa. De haadstêd is Lissabon en de presidint fan de republyk is sûnt 2011 Pedro Passos Coelho.","sentiment":"fy","name":"West Frisian","natural":"Frysk"},{"value":"Portegal wurdt begrinzge troch:","sentiment":"fy","name":"West Frisian","natural":"Frysk"},{"value":"It totale oerflak fan Portegal is 92.391 km² grut. Mei Spanje hat it in lange mienskiplike grins fan 1214 km en de kustline mei de Atlantyske Oseaan is 832 km. By Portegal hearre ek de eilannengroep de Azoaren en it eilân Madeira, mei de eilannengroep fan de Ilhas Selvagens, allegearre lizzend yn de Atlantyske Oseaan. De wichtichste rivier is de Taach, dy't by de haadstêd Lisabon yn de Atlantyske Oseaan útmunet en it lân midstroch snijt. Oare rivieren binne de Minho, dy't foar in de part de grins foarmet mei Spanje yn it noarden, de Duoro, de Guadiana, Mondego en de Sado. It grutste mar fan Portegal is de Alqueva, in stowmar fan 250 km². It heechste punt fan Portegal is de Ponta do Pico op de Azoaren, mei 2351 meter hichte. Op de fêstewâl is it heechste punt de Serra da Estrela mei 1993 meter. It binnenlân yn it noarden is bercheftich mei platoën en rivierfalleien. It suden, tusken de Taach en de Algavere (de Alentejo), ûnderskiede him troch grutte flakten en in klimaat dat waarmer en drûger is dan it koele en reinich noarden. De Algarve, skieden fan de Alentejo troch bergen, beskikt oer in Mediterraan klimaat dat in soad wei hat fan Súd-Spanje.","sentiment":"fy","name":"West Frisian","natural":"Frysk"},{"value":"It klimaat fan Portegal kin omskreaun wurde as hearende ta it Mediteraanske type en is ien fan de waarmste fan Jeropa. Oer it hiele jier mjitten is de temperatuur trochstrings 13 °C yn it noarden en 18 °C yn it suden, de maaitiid en simmer binne sinnich en hiet, de hjerst en winter reinich en winich.","sentiment":"fy","name":"West Frisian","natural":"Frysk"},{"value":"Portegal hat 18 distrikten (distritos): Dêrnjonken binne der twa autonome regio's (regiões autónomas): Açorerne og Madeira.","sentiment":"fy","name":"West Frisian","natural":"Frysk"},{"value":"De skiednis fan Portegal is dat fan in âld Jeropeesk lân, wêr't de oarsprong tebek giet oant de iere Aldheid. It makke opgong ta in wrâldmacht yn de tiid fan de ûntdekkingsreizen en hie oeral grutte koloanjes. It hichtpunt lei yn de 15e en 16e iuw. Dêrnei ferlear Portegal in protte fan har macht, rykdom en status en soe stadichoan yn in spiraal nei ûnderen telâne komme, mei as djiptepunten de ferneatiging fan Lissabon tidens de ierdskodding fan 1755, de besetting troch Napoleon yn 1807, en it ferlies fan de Brazyljaanske koloanje yn 1822. In revolúsje yn 1910 makke in ein oan de monargy. Portegal waard in republyk, wêr't nei korrupsjeperikelen en in grutte steatsskuld troch in militêre kûp in diktatuer festige waard, dy't oant en mei 1974 duorje soe, doe't in linkse militêre kûp demokratyske werfoarmingen trochfierde. It jier derop waarden de lêste Afrikaanske koloanjes ûnôfhinklik. De nasjonale feestdei is alle jierren op 5 oktober ta eare fan de oprjochting fan de republyk yn 1910.","sentiment":"fy","name":"West Frisian","natural":"Frysk"},{"value":"Portegal is sawol etnysk, taalkundich as religieus in homogeen lân. It Portegeesk wurdt rûnom praat útsein it noarden dêr't it Mirandeesk, in fariant fan it Asturysk, praten. Goed 97% fan de ynwenners neamt him Roomsk-Katolyk. Yn 'e rin fan de histoarje binne in soad Portegezen nei oare lannen tein. Brazylje, dat in kolony wie, is in lân dêr't no noch in soad Portegezen wenje en dêr't fan âlds de Portegeeske taal praten wurdt. Frankryk hat ek grutte Portegeeske mienskippen, dêr wenje der wol 600.000. Yn Portegal libje 250.000 minsken mei in oare nasjonaliteit as de Portegeeske. Mear as de helte fan de bûtenlanners yn Portegal komt út de âlde Portegeeske koloanjes. Likernôch in fearnspart fan de bûtenlanners binne minsken dy't mei pensioen binne en yn Portegal wenje. Mear as de helte fan de butenlanners wennet yn Lissabon, en in oar grut part yn 'e stêdsgebieten by de kust lâns. Op it plattelân wennet minder as 0,5 % fan de bûtenlânske befolking.","sentiment":"fy","name":"West Frisian","natural":"Frysk"},{"value":"Portegal is in stiftend lid fan de Noard-Atlantyske Ferdrachsorganisaasje (1949). It lân is sûnt 1955 lid fan de Feriene Naasjes, sûnt 1976 fan de Rie fan Jeropa en sûnt 1986 fan de Jeropeeske Uny.","sentiment":"fy","name":"West Frisian","natural":"Frysk"},{"value":"BYP per persoan is $21.800 (2007). Gearstalling fan BYP per sektor is 8,2% lânbou, 25,4% yndustry en 66,4% tsjinsten.","sentiment":"fy","name":"West Frisian","natural":"Frysk"},{"value":";Struktuer De Portugeeske definsje hat in lânmacht, loftmacht en marine. ;Mankracht Yn 2008 wienen der 2.573.913 Portugeeske mannen fan tusken de 16-49 jier. Dêrfan wienen 2.099.647 fit foar militêre tsjinst. Dy groep wurdt alle jierren oanfold mei manlju dy't sechtjin jier wurde, yn 2008 wienen dat der 64.910. ;Budzjet Militêr budzjet $3,5 miljard (2003). Persintaazje fan it BYP 2,3 % (2003).","sentiment":"fy","name":"West Frisian","natural":"Frysk"},{"value":"Wichtichste havens binne Leixoes, Lissabon, Setubal en Sines. Lissabon hat it grutste fleanfjild fan Portegal. De maksimum snelheid op de autodyk is 120 km/h. Portegal hat (2006): 82.900 km ferhurde dyk. 2.786 km spoardyk. 210 km farwetter.","sentiment":"fy","name":"West Frisian","natural":"Frysk"},{"value":"De Richel is in sânplaat op it waad, east fan Flylân. De Richel leit in kilometer east-súdeast fan de eastein fan Flylân, op 53°17'30\"N - 5°8'E. De plaat wurdt begrinzge troch","sentiment":"fy","name":"West Frisian","natural":"Frysk"},{"value":"De ôfstân tusken Flylân en de Richel hat yn it ferline minder west, en de plaat hat ek grutter west. Yn de 19e iuw wie oan de noardkant fan de Richel it súdlike part fan de eardere Rezineplaat fêstgroeid. Dêrtroch lei de noardpunt fan de Richel fierder de Noardsee yn as Flylân. Om op Flylân te kommen moast in skip om de Richel hinne de Suder Stoartemelk yn om by de tagong ta de Flysleat te kommen. Der wie yn de Flystream ek in Flyree, east fan de Richel. De gruttere omfang fan de Richel soarge dêr foar beskutting tsjin de seeën út de Noardsee, wat it plak brûkber makke as ree foar Flylân.","sentiment":"fy","name":"West Frisian","natural":"Frysk"},{"value":"Ek hjoed moat it fear út Harns noch om de Richel hinne draaie om by it oanlisplak op Flylân te kommen. Dêrby kinne de toeristen op it skip dan faak de koloanje Grize Seehûnnen sjen dy't op de Richel en de Jabiksriggen libje.","sentiment":"fy","name":"West Frisian","natural":"Frysk"},{"value":"Fia de N927 is Sint-Nyk goed berikber mei de auto, en hat it doarp nei it easten in ferbining mei de A6. Oer it wetter hat it doarp fia de Sint-Nykster Feart ferbining mei de Tsjûkemar. Yn it ferline lei Sint-Nyk oan in spoarline fan It Hearrenfean oer De Jouwer nei De Lemmer. De âldste fermelding fan it doarp is út 1399 ûnder de namme Sinte Nyclaesga. By de herfoarming gie yn 1580 de pastoar fan Sint-Nyk, Nicolaus Hollandinus, yn ballingkip en gie de tsjerke, it tsjerkhôf en de besittings fan de pastorij yn oare hannen oer. De katoliken hawwe lange tiid harren godstsjinstoefeningen holden yn in skûltsjerke op de Heide. Pas yn 1835 waard in nije tsjerke yn it doarp boud, in wetterskipstsjerke, dy't tsjinst dien hat oant 1885. Doe waard begûn oan de bou fan de hjoeddeiske tsjerke, Sint-Nikolaastsjerke, in foar dizze streken tige bysûnder roomsk-katolyk tsjerkegebou. It is it beahûs fan de parochy, wêrfan Nicolaas van Myra de beskermhillige is.By it tsjerke stiet ek in lourdesgrot.","sentiment":"fy","name":"West Frisian","natural":"Frysk"},{"value":"Yn Sint-Nyk hâlde in soad nammen ferbân mei de famylje Van Eijsinga. Sa wie Allard fan Boerum (1678-1728) de grytman fan Doanjewerstâl. Syn frou wie in Van Eysinga. Hy hat yn Langwar Osinga State bouwe litten. Harren dochter troude letter mei Johan Vegelin van Claerbergen. Hy hat yn Sint-Nyk de bosken oanlein en it gebiet op eigen kosten ynpoldere en ûntgûn. Doe’t Vegilin yn 1772 stoar, liet hy in hiele protte grûn - wêrûnder de nei him neamde bosken – nei oan syn iennichste pakesizzer, jonkhear Frans fan Eysinga. Sa komme de de Vegilinstrjitte en de F.J.J. van Eysingastrjitte harren namme. De Kempenaerlaan is neamd nei grytman Van Andringa de Kempenaer, dy’t fan 1840 oan’t 1847 de lieding hie oer Doanjewerstâl. Hy wie de pake fan M.C.E.W. van Eysinga-barones van Harinxma thoe Slooten har beppe. Hja wie in Rengers. Fan dy namme is de Rengersstrjitte wer ôflieden. De skoanmem fan grytman Van Andringa de Kempenaer hjitte fan Schwarzenberg. Dêrmei is ek dy strjitnamme yn Sint-Nyk ferklearre. Van Andringa de Kempenaer waard letter opfolge troch grytman Rengers. Hy hat it hús fan Cees van Eysinga yn 1870 bouwe litten. Boargemaster Van Heemstra fan Doanjewerstâl liet yn 1909 Doniastate bouwe en kocht dêrfoar grûn fan de Van Eysinga’s. De Van Heemstrastrjitte is nei him neamd. Ek de lettere boargemaster baron Van Hardenbroeck kocht grûn fan de Van Eijsinga's foar de bou fan in hús. De basis fan Wilhelmina Oard waard yn 1886 lein. Jonkhear Frans Johan Julius van Eysinga kocht doe in stik lân mei bosken yn Sint-Nyk. Nei syn dea yn 1902 liet de jonkhear de besittingen oer oan syn fjouwer dochters. De fjouwer freules lieten inkele jierren letter it rêsthûs Wilhelmina Oard foar froulju en famkes delsette, neamd nei harren mem: Frouwe Tjallinga Aurelia Wilhelmina Camstra van Welderen baronnesse Rengers. De susters skonken yn 1925 it gebou oan it Sint Anthony Gasthûs yn Ljouwert, dy ynstelling joech it om 1960 hinne oer oan de provinsje. It is no in beskerme wenfoarm foar minsken mei geastlike problemen. Hotel-restaurant De Oorsprong wie eartiids de stoeterij fan de famylje. De yn 1885 stifte stoeterij wie bedoeld om it Frysk Hynder as ras yn stân te hâlden en te ferbetterjen. Letter waard it in foarmingssintrum en dêrnei in konferinsjesintrum.","sentiment":"fy","name":"West Frisian","natural":"Frysk"},{"value":"Stifting Sint-Nyk yn 'e kyk is de feriening foar doarpsbelang. It sealensintrum is in moetingsplak foar festiviteiten. Jeugdspoar sit yn Jeugdsoas de Wiksel. De Sakeman is it doarpsblêd.","sentiment":"fy","name":"West Frisian","natural":"Frysk"},{"value":"Alle strjitten yn Sint-Nyk.","sentiment":"fy","name":"West Frisian","natural":"Frysk"},{"value":"Fryske doarpen","sentiment":"fy","name":"West Frisian","natural":"Frysk"},{"value":"Boppe-Germaanje (Latynsk: Germania Superior) wie in Romeinske provinsje, dy't oan de noardgrins (de Ryn) fan it Romeinske Ryk lei. Boppe-Germaanje ûntstie neidat keizer Domitianus (81-96) de twa militêre goaën grinzend oan de Limes, (de Ryn-grins) opwurdearre ta folweardige provinsjes: Neder-Germaanje (mei Colonia Agrippina, it tsjintwurdige Keulen as haadsted) en Boppe-Germaanje (mei Moguntiacum, it tsjintwurdige Mainz as haadstêd). De taheakking Superior (boppelizzend) komt trochdat Boppe-Germaanje streamopwerts oan de Ryn lei ten opsichte fan Neder-Germaanje Inferior. De provinsje wie Romeinsk grinsgebiet, en makke as sadannich diel út fan de limes. De provinsje hie in soad fersterke pleatsen en der wienen in protte soldaten oanwêzich. De Romeinske oanwêzigens soe likernôch yn 406 einigje.","sentiment":"fy","name":"West Frisian","natural":"Frysk"},{"value":"* Trajanus — 96 - 98","sentiment":"fy","name":"West Frisian","natural":"Frysk"},{"value":"De Oranjewyk is in wyk fan Ljouwert. De wyk leit tusken it spoar Ljouwert – Grins en it Nije Kanaal. De wyk is boud yn de jierren 1895 – 1918. In gedielte fan de Oranjewyk wurdt ek wol Tulpenburch neamd. De Oranjewyk bestiet benammen út partikuliere wenningbou yn de foarm fan leechbou,apparteminten en kantoargebouwen. Yn de wyk sit in boarterstún yn it Oranje Nassaupark, eksploitearre troch in boarterstúnferiening. Fierders is der in buerthûs.","sentiment":"fy","name":"West Frisian","natural":"Frysk"},{"value":"Sint-Kilda (Skotsk-Gaelysk: Hiort) is een arsjipel fan de Bûtenste Hebriden, sa'n 150 km út de Skotske kust. De wichtichste eilannen binne Hiort of Hirta, Soaigh of Soay, Dun en Boraraigh of Boreray. It totale oerflak berint sirka 840 hektare. De arsjipel is fan fulkanyske oarsprong. It sintrum fan de fulkaan lei tusken Boreray en Hirta. Sint-Kilda hat teminsten 2000 jier bewenne west; de befolking hat wierskynlik nea boppe de 180 sitten en nei 1851 net boppe de 100 persoanen. De hiele mienskip is yn 1930 evakuearre. No wennet der allinne noch militêr personiel. De eilannen hawwe in soad archeologyske objekten dy't tsjûgje fan minsklike bewenning yn prehistoaryske- en histoaryske tiden, mar de earste skreaune ferslaggen binne fan de lette Midsiuwen. It midsiuwske doarp op Hirta (The Village) waard yn de 19e iuw werboud, mar religieuske iver, sykten troch toeristen meibrocht en de Earste Wrâldkriich hawwe allegearre harres dien ta de evakuaasje yn 1930. It ferhaal fan St Kilda hat keunstners ynspirearre, der is sels in opera fan makke. De hiele arsjipel is fan de National Trust for Scotland. It is yn 1986 ien fan de fiif Wrâlderfgoedlokaasjes fan Skotlân wurden, sawol út reden fan kulturele- en natoerkwaliteiten. De eilannen foarmje it briedplak fan wichtige fûgelsoarten sa as Noardske Ginten, Atlantyske papegaaidûkers en Noardske Fulmars (in seefûgelsoarte). It St Kilda-tomke en St Kilda-fjildmûs binne lânseigen ûndersoarten. Frijwilligers binne simmerdeis dwaande mei it restaurearjen fan de ruïnes fan de gebouwen fan de oarspronklike Kildianen. Der is in lytse militêre (radar)post op Hirta sûnt 1957.[11]","sentiment":"fy","name":"West Frisian","natural":"Frysk"},{"value":"De oarsprong fan de namme fan de arsjipel is net dúdlik. Der hat nea in hillige bestien dy't fan Kilda hiet. De namme soe in ferbastering wêze kinne fan it Ald-Noarske sunt kelda (= swiet saadswetter) of skildir (skilden).","sentiment":"fy","name":"West Frisian","natural":"Frysk"},{"value":"De Saint Kilda-arsjipel is it wichtichste briedplak foar seefûgels yn Noard-west Europa en Skotlâns earste plak op de Wrâlderfgoedlist. De grutste koloanje seeskoeten yn de wrâld is dêr ek de grutste koloanjes seepappegaaien en Noardske stoarmfûgels fan Grut-Brittanje. Totaal briede der mear as in miljoen fûgels op de kliffen. De lêste reuze-alk fan de Britske eilannen soe yn 1840 troch de eilanners deamakke wêze - it is de hjitting dat se it bist foar in heks oanseagen dy't stoarmwaar feroarsake hie. De allerlêste eksimplaren binne yn 1844 op Yslân deadien. De eilannen, benammen Hirta, hawwe noch hieltyd lânseigen ûndersoarten fan it Sint-Kildatomke (wurdt rûsd op sa'n 113-117 pearkes) en Sint-Kildafjildmûs. Sy soene besibbe wêze oan Skandinavyske populaasjes dat de Noarmannen sille se yndertiid wol meinaam hawwe. De St Kilda-hûsmûs fan Hirta is lykwols nei de evakuaasje útstoarn. It eilân Soay herberget de oarspronklike populaasje fan it Soayskiep en op Boreray komme ferwyldere skiep fan it ras Old Scottish Blackface foar. Fierders hiene hja eartiids noch it saneamde Sint-Kildaskiep, dat in op de arsjipel ûnstiene kweekfoarm wie. De 2000 skiep binne yn 1930 meinaam troch de Kildianen. Troch de isolaasje fan de arsjipel is it bioferskaat beheind. Sa komt it dat der mar 58 flinter- en motflintersoarten foarkomme. Op de westlike eilannen fan de Hebriden binne dat bygelyks 367 soarten. It plantelibben wurdt tige beynfloede fan it sâlte stowetter fan de oseaan, de hurde wyn en de earme feanboaiem. Der waakse gjin beammen, mar der komme wol mear as 130 ferskillende bloeiende planten foar, 162 soarten swammen en 160 soarten bryofyten. Under de 194 koarstmoassoarten binne ferskate seldsume. Kelp docht it goed yn de wetters rûnom, dy't ek in grut ferskaat oan weakdieren hawwe.","sentiment":"fy","name":"West Frisian","natural":"Frysk"},{"value":"Herman Wiersinga (1927) is in Nederlânske predikant en teolooch. Hy studearre teology oan de Frije Universiteit te Amsterdam. Hy wie dûmny yn de Grifformearde Tsjerken yn Nederlân te Lewedorp, Gint, Kurasau. Dêrnei waard er studintepredikant te Amsterdam en Leien. Hy rekke bekend troch syn publikaasjes oer fersoening dy't laat hawwe ta drok petear yn de tsjerken en op ferskate synoades.","sentiment":"fy","name":"West Frisian","natural":"Frysk"},{"value":"John Constable (East Bergholt, 11 juny 1776 – Londen-Hampstead, 31 maart 1837) wie een Ingelsk romantysk lânskipsskilder en akwarellist. Hy waard berne yn East Bergholt yn het greefskip Suffolk. It gebiet om Dedham Vale, bylâns Stour yn Suffolk stiet bekend as Constable Country. Flatford Mill, it ûnderwerp fan ien fan syn ferneamdste skilderijen, The Haywain, wie eigendom fan syn heit, in begoedige brouwer en nôthanneler. Constable troude, nei lange tiid ôfwiist te wêzen troch har heit, om't er net goed genôch wie neffens him, mei Maria Bicknell. Sy hiene sân bern, doe't Maria stoar oan tuberkuloaze. Constable hie foaral niget oan ljochteffeketen en wolkeloften. Hy skildere ek in stikmannich moaie kustgesichten. In part fan oan him taskreaun wurk is fermoedlik troch syn soannen makke tinkt men tsjintwurdich. Wichtige samlings fan Constables wurk hawwe de National Gallery, de Tate Gallery en it Victoria and Albert Museum yn Londen.","sentiment":"fy","name":"West Frisian","natural":"Frysk"},{"value":"Clara Hendrika Catharina Clementine Helène Eggink (Utert, 18 april 1906 - Scheveningen (neffens oare boarne: Rosa Spierhûs, Laren), 3 maart 1991), wie in Nederlânsk dichteresse, proazaskriuwster en oersetster.","sentiment":"fy","name":"West Frisian","natural":"Frysk"},{"value":"Eggink brocht har libben troch mei ferskate bekende Nederlânske dichters. Op 4 novimber 1926 troude hja, mar tweintich jier âld, mei de folle âldere J.C. Bloem. Sy krigen in soan, Wim hjitte er. Nei harren skieding yn 1932, gongen sy yn'e maityd fan 1935 dochs wer byelkoar wenjen, mar boaske Eggink yn dizze sitewaasje dochs mei Jan Campert op 16 septimber 1936. Dat houlik rûn lykwols ek op 'e non. Ein 1957 reizge Eggink yn Fryslân om, om't hja nei lisplak foar har boat socht. Sy fûn in hûs yn Kalenberg en frege doe Bloem om opnij by har yn te wenjen. Bloem stoar dêr yn 1966, sy hat dêr neitiid noch jierren wenne. Oer har ferhâlding mei J.C. Bloem hat se de 'bibliografyske skets' Leven met J.C. Bloem skreaun. Clara Eggink leit te hôf yn Paasloo, njonken har eardere man en freon J.C. Bloem.","sentiment":"fy","name":"West Frisian","natural":"Frysk"},{"value":"* Clara Eggink by de DBNL","sentiment":"fy","name":"West Frisian","natural":"Frysk"},{"value":"It Joadske Begraafplak Teakesyl (ek: Joadetsjerkhôf Teakesyl) leit by Teakesyl. Der is in âld en in nij diel. It âldste part waard om 1802 hinne foar de de Joadske mienskip yn De Lemmer oankocht en lei deun efter de seedijk. Omdat it leechlizzende begraafplak geregeldwei ûnderstrûpte en dêrtroch net te brûken wie, hat de boargemaster yn 1876 in oanswettend heger lizzend perseel skonken. Dêr waard in nij begraafplak ynrjochte. Yn 2010 binne der noch 29 grêfstiennen. Op it âlde part 21 en op it nije 8. De âldste stien is fan 1817. Yn 1938 wie de lêste begraffenis. Yn 1989 waard de stichting Joodse Begraafplaats Tacozijl troch in groep Lemsters oprjochte. It doel wie om it tige fertutearzge hôf te renovearjen. De stichting soarget noch altyd foar it ûnderhâld. Ut namme fan eigner it Nederlânsk-Israelitysk Tsjerkgenoatskip wurdt it hôf troch It Fryske Gea beheard. Om it âlde begraafplak, ûnderoan de Iselmardyk) fan 0,2 hektare leit in beamwâl. Der steane tsientallen sarken en op in tinkplaat steane de nammen fa trije joadske Lemsters dy't op transport setten binne nei Auschwitz en dêr ombrocht binne. Doe't de âlde hege iperen mantel troch de ypsykte oantaaste wie, is dy rûge en binne der nije beammen plante wêrtroch it tsjerkhôf in opfallend punt yn it platte lânskip wurden is.","sentiment":"fy","name":"West Frisian","natural":"Frysk"},{"value":"* List fan Joadske begraafplakken yn Fryslân","sentiment":"fy","name":"West Frisian","natural":"Frysk"},{"value":"De Olympyske Simmerspullen 1904, ek wol de IIIe Olympiade neamd waarden yn 1904 yn Saint Louis, de Feriene Steaten hâlden. It gymnastyk waard hâlden op it Francis Field.","sentiment":"fy","name":"West Frisian","natural":"Frysk"},{"value":"It Francis Field waard boud yn 1904 as ûnderdiel fan de wrâldtentoanstelling en wie it haadstadion fan de Olympyske Simmerspullen 1904. En it hie plak foar 19.000 taskôgers. Yn 1984 is it oantal sitplakken foar taskôgers werom brocht nei 4.000.","sentiment":"fy","name":"West Frisian","natural":"Frysk"},{"value":"De Mole fan de polder Krieke is in spinnekopmole dy't oarspronklik yn 1832 yn Warniahuzen (by Aldeboarn) boud waard om de polder Krieke te bemeallen. It is de grutste spinnekopmole fan Fryslân. De lytse poldermole hat in fizel. Nei in ferpleatsing nei natoergebiet It Eilân, by Goaiïngahuzen, yn Smellingerlân, yn 2009, is hy mealree restaurearre. Yn novimber 2010 is hy oplevere op syn nije plak, dêr't hy foar bemealing brûkt wurde sil. De mole is in ryksmonumint.","sentiment":"fy","name":"West Frisian","natural":"Frysk"},{"value":"Radio Caroline wie de earste seestjoerder foar de Britske kust, dy't tusken 1964 en 1991 mei ornaris twa skippen ôf, op de Noardsee en by it eilân Man, radio útstjoerde. Earst nei 1990 gie Radio Caroline troch oan de fêste wâl. Tusken 1998 and 2013 wie it in satellytstjoerder en sûnt in ynternetstjoerder. Yn 2017 is Radio Caroline in beheinde radiolisinsje jûn foar in part fan East-Anglia.","sentiment":"fy","name":"West Frisian","natural":"Frysk"},{"value":"*John Venmore-Rowland: Radio Caroline. Uitg. \"The Landmark Press\", Lavenham, Suffolk, 1967 (oer de begjintiid fan Radio Caroline)","sentiment":"fy","name":"West Frisian","natural":"Frysk"},{"value":"Dit is de list fan keningen fan Juda, sa't dy jûn wurdt yn 'e boeken 1 en 2 Samuël en 1 en 2 Keningen fan 'e Bibel. Oer de persize datearring bestiet in protte ûnienichheid; hjir binne de jiertallen oanholden sa't bibelhistoarikus E.R. Thiele dy jout. (Foar it meastepart binne dat deselde jiertallen dy't ek efteryn de Nije Fryske Bibeloersetting fan 1978 jûn wurde yn 'e taheakke Oersjoch fan de Bibelske Histoarje, behalven op plakken dêr't dêr blykber wat misgien is en se der op ûnferklearbere wize fan ôfwike, wat fêststeld wurde kin oan 'e hân fan 'e lingte fan 'e regearperioades dy't yn 'e eigentlike bibeltekst neamd wurde.) Skeanprinte nammen jouwe in omstriden keningskip oan.","sentiment":"fy","name":"West Frisian","natural":"Frysk"},{"value":"Nei de dea fan Salomo skuorde it feriene keninkryk útinoar yn it noarderryk of tsienstammeryk Israel, dat it Hûs fan David ôfswarde, en it suderryk of twastammeryk Juda, dat ûnder it Hûs fan David bleau. Sjoch foar in opsomming fan 'e keningen fan it tsienstammeryk Israel de list fan keningen fan Israel.","sentiment":"fy","name":"West Frisian","natural":"Frysk"},{"value":"Yn 586 f.Kr. waard Jeruzalim, de haadstêd fan it twastammeryk Juda, nei in opstân ynnommen troch Nebûkadnêzar II, de kening fan Babyloanje. Hy liet Sedekía, de lêste Judeeske kening, de eagen útstekke en yn ballingskip fuortfiere; Juda waard dêrnei ta in Babyloanyske provinsje.","sentiment":"fy","name":"West Frisian","natural":"Frysk"},{"value":"* List fan keningen fan Israel","sentiment":"fy","name":"West Frisian","natural":"Frysk"},{"value":"Kaycee Brooks, echte namme: Crystal Tustison (súdlik Kalifornje, 21 desimber 1990), is in Amerikaansk neakenmodel en pornografysk aktrise, dy't yn it ferline ek wol gebrûk makke hat fan 'e artystenammen Ashley Johnson en Jennifer M, en wa har namme oft ek wol misstavere wurdt as Kacee Brooks of Kaycie Brooks. Hja sette yn 2010 mei in karriêre yn 'e Amerikaanske pornoyndustry útein en hat ûnderwilens yn in tritichtal pornofilms spile.","sentiment":"fy","name":"West Frisian","natural":"Frysk"},{"value":"Brooks waard yn 1990 berne yn it súdlike part fan 'e steat Kalifornje. De measte boarnen binne it iens dat har bertedatum 21 desimber is, mar de Internet Adult Film Database (IAFD) hâldt it op 15 maaie. Brooks makke yn 2010, doe't se tweintich jier wie, har debút yn in pornografyske film. Sûnt hat Brooks neffens de IAFD yn 30 films spile, û.m. foar sokke foaroansteande labels as Devil's Film, Wicked Pictures, Hustler Video, Evil Angel en Jules Jordan Video. Dêrnjonken hat se ek wol yn 't spier west foar minder bekende studio's, lykas West Coast Productions en Mike Adriano Media. Fierders hat Brooks ek in protte wurke foar pornosites op it ynternet, wêrûnder Bang Bros, Brazzers en Reality Kings.","sentiment":"fy","name":"West Frisian","natural":"Frysk"},{"value":"Brooks hat hazzenútkleurige eagen en blûn hier. Neffens har offisjele opjefte is se 1.67 m lang, mei in gewicht fan 57 kg. Hja hat in natuerlike kupmaat 34B.","sentiment":"fy","name":"West Frisian","natural":"Frysk"},{"value":"It Musée Carnavalet is it offisjele museum foar de skiednis fan de stêd Parys (''Musée pour l'histoire de Paris''). It museum bestiet út twa oanswettende hearehuzen: it Hôtel Carnavalet en it eardere Hôtel Le Peletier de Saint Fargeau. It museum leit yn de wyk Le Marais. It Hôtel Carnavalet waard yn 1548 boud troch greve Jacques des Ligneris, yndertiid foarsitter fan it Parlemint fan Parys. It museum gie yn 1880 iepen foar it publyk.","sentiment":"fy","name":"West Frisian","natural":"Frysk"},{"value":"Yn 2013 en 2016.","sentiment":"fy","name":"West Frisian","natural":"Frysk"},{"value":"* Webstee Musée Carnavalet","sentiment":"fy","name":"West Frisian","natural":"Frysk"},{"value":"Mole Lake is in gemeentefrij doarp (unincorporated community) en teffens in census-designated place yn it noardeasten fan 'e Amerikaanske steat Wiskonsin. It heart ta de gemeente (town) Nashville en de county Forest County. Mole Lake leit oan 'e snelwei Wisconsin Highway 55 en makket foar it grutste part diel út fan it Mole Lake Yndianereservaat fan 'e federaal erkende Sokaogon Tsjippewa Mienskip.","sentiment":"fy","name":"West Frisian","natural":"Frysk"},{"value":"De Sokaogon Tsjippewa Mienskip stie foarhinne bekend as de Mole Lake Troep fan Boppemarder Tsjippewa, en dêr is it doarp Mole Lake nei ferneamd. De moderne stamme-organisaasje sels komt fuort út 'e Mole Lake-troep fan 'e Boppemarder Tsjippewa, dy't de oarspronklike bewenners fan 'e krite foarmje. Dy wiene wer ferneamd nei de deunby leine Mole-mar of Mole Lake, dat letterlik \"mollemar\" betsjut.","sentiment":"fy","name":"West Frisian","natural":"Frysk"},{"value":"Neffens gegevens fan 'e Amerikaanske folkstelling fan 2010 hie Mole Lake doe in befolking fan 435 minsken. Mei in oerflak fan 10,8 km² bedroech de befolkingstichtens 40,3 minsken de km². Fierders bestie yn 2010 81% fan 'e befolking út Yndianen en 19% út blanken. De Yndianen binne frijwol allegear etnyske Odjibwe (Ojibwe), ek wol Tsjippewa (Chippewa) neamd, in Algonkwynsk folk dat yn it gebiet fan 'e Grutte Marren sawol yn 'e Feriene Steaten as yn Kanada libbet.","sentiment":"fy","name":"West Frisian","natural":"Frysk"},{"value":"It haadkertier fan 'e federaal erkende Sokaogon Tsjippewa Mienskip is yn Mole Lake fêstige, en datselde jildt foar it kasino fan 'e stamme, it Mole Lake Casino and Bingo. Teffens stiet der in tinkteken foar de Slach by Mole Lake, dy't yn 1806 útfochten waard tusken de Odjibwe en de Dakota. Fierders is der in tankstasjon mei in lytse supermerk. Ta einbeslút stiet yn Mole Lake ek it Dinesen Log House, ien fan 'e âldste blokhutten fan Wiskonsin. Dy is yn 2005 opnommen yn it Amerikaanske Nasjonaal Register fan Histoaryske Plakken en waard nei in yngeande renovaasje yn 2010 wer foar it publyk te besichtigjen. De blokhutte waard yn 'e 1870-er jierren boud troch de Deenske aventoersman Wilhelm Dinesen, de heit fan 'e ferneamde skriuwster Karen Blixen.","sentiment":"fy","name":"West Frisian","natural":"Frysk"},{"value":"Mole Lake hat in lânklimaat, mei waarme simmers en kâlde, snieïge winters. Yn july, de waarmste moanne, is de trochsneed temperatuer oerdeis 25,6 °C, en yn jannewaris, de kâldste moanne, is dat –6,3 °C (nachts –18 °C). Mole Lake kriget jiers trochinoar 802 mm delslach.","sentiment":"fy","name":"West Frisian","natural":"Frysk"},{"value":"* Offisjele webside fan Mole Lake (Wiskonsin)","sentiment":"fy","name":"West Frisian","natural":"Frysk"},{"value":" (4 july 1941) is in eardere Japansk fuotballer. Earder spile foar Mitsubishi Motors. spile ek yn it Japansk fuotbalalvetal. Hy die mei oan it Olympyske Simmerspullen 1964 en it Olympyske Simmerspullen 1968.","sentiment":"fy","name":"West Frisian","natural":"Frysk"},{"value":" (4 april 1958) is in eardere Japansk fuotballer. Earder spile foar Yamaha Motors.","sentiment":"fy","name":"West Frisian","natural":"Frysk"},{"value":"Riem de Wolff (Depok (Java), 15 april 1943 – Blarikum, 12 septimber 2017) wie in Yndysk-Nederlânsk artyst.","sentiment":"fy","name":"West Frisian","natural":"Frysk"},{"value":"Riem de Wolff kaam yn 1949 tegearre mei syn broer Ruud nei Nederlân. Sy setten harren nei wenjen yn Driebergen-Rijsenburg. Tegearre foarmen sy it duo The Blue Diamonds, mei Riem as sjonger en gitarist. Mei syn broer Ruud de Wolff wûn er in Edison-award foar harren nûmer Ramona. Oant de dea fan Ruud de Wolff yn desimber 2000 bleaune The Blue Diamonds platen meitsjen en optreden. Dêrnei trede Riem solo op. Yn 2008 spile er mei yn de Nederlânske film Ver van Familie mei ûnder oaren Anneke Grönloh. De Wolff rekke wei yn de nacht fan 12 septimber 2017 yn de âldens fan 74 jier. Op 29 april 2005 waard De Wolff beneamd ta Ridder yn de oarder fan Oranje-Nassau.","sentiment":"fy","name":"West Frisian","natural":"Frysk"},{"value":"Netflix is in Amerikaansk bedriuw dat hast oer de hiele wrâld abonneminten foar films en telefyzjesearjes fia ynternet oanbiedt. It bedriuw waard yn 1997 oprjochte troch Marc Randolph en hie yn 2017 in omset fan likernôch 11,7 miljoen dollar. It haadkantoar fan Netflix stiet yn Los Gatos yn Kalifornje.","sentiment":"fy","name":"West Frisian","natural":"Frysk"},{"value":"De Krúsbrekken, of Tersoalster Brekken, is in krúsfoarmich marke yn de gemeente Boarnsterhim, yn 'e neite fan it doarp Tersoal. De Krúsbrekken wurde foarme troch de krusing fan de Tersoalster Sylroede en de Bangafeart mei de ferbining tusken de Flânsumer Feart en de eardere Tersoalster Opfeart en Mûntsjefeart. It krúspunt leit likernôch op     .De namme tsjut oan dat it wetter mooglik ûnstien is by in trochbrek fan in dyk, dat dan de Griene Dyk west hawwe moat. It wiidste part fan de Krúsbrekken is lykwols de eastlike earm, dy't likernôch mei de dyk parallel rint. Troch de oerhearskjende westewyn slacht de wâl oan de eastkant fan dy earm stadichoan ôf sadat de Krúsbrekken oan dy kant geandewei grutter wurdt. Earder kaam ek de Sâlte Grêft út yn de Krúsbrekken. Hjoed de dei binne alle útgongen ôfsluten of ferdwûn, útsein de noard-súdferbining troch de Bangafeart en de Tersoalster Sylroede. Dy ferbining is ek part fan de rûte fan De Krite troch. It part fan de Krúsbrekken tusken de Sâlte Grêft en de Flânsumer Feart is part fan de grins fan de himrik fan Jirnsum.","sentiment":"fy","name":"West Frisian","natural":"Frysk"},{"value":"* 28 maart - paus Martinus IV (* 1210)","sentiment":"fy","name":"West Frisian","natural":"Frysk"},{"value":"Oklahoma is ien fan de steaten fan de Feriene Steaten. De haadstêd is Oklahoma City.","sentiment":"fy","name":"West Frisian","natural":"Frysk"},{"value":"Eartiids waard Oklahoma befolke troch Yndianestammen as de Caddo, dêr't noch altyd ôfstammelingen fan yn de steat wenje. Dêrnei wie it gebiet lange jierren yn hannen fan de Frânsken, útsein inkelde desennia op de ein fan de 18e iuw doe't Spanje de kontrôle hie. Lang om let ferkocht Frankryk yn 1803 Oklahoma oan de Feriene Steaten. Yn de tritiger jierren fan de 19e iuw waarden in protte Yndianen út oare parten fan it lân nei de regio oerbrocht. Ien fan dizze Yndianestammen, de Choctaw-Yndianen, joegen oan Oklahoma harren namme. Yn harren taal betsjut okla soksawat as \"folk\" en homa \"read\". Plakken as Tulsa, Thalequah en Muskogee binne stifte troch Yndianen. Fan de Yndianestammen hienen guon swarte slaven yn tsjinst. Under de Amerikaanske Boargeroarloch keazen bepaalde stammen de side fan de Konfederaasje, wêrfoar't sy nei de ôfrin fan de kriich swier straft wurde soenen troch de federale regearing. Yn 1889 naam de oerheid de Yndianen al harren lân wer ôf en joech it fergees fuort oan blanke kolonisten. Op 16 novimber 1907 waard Oklahoma de 46e steat fan de Feriene Steaten. Yn it begjin fan de 20e iuw waard der begûn mei grutskalige oaljewinning yn de omjouwing fan Tulsa, dat hie as gefolch dat in soad minksen nei it gebiet ta kamen. Tidens de krisisjierren late dat ta grutte drûchte en ferkeard brûken fan de grûn, dêr't de saneamde Dust Bowl troch ûntstie. Fruchtbere ierde waard yn grutte stoarmen fuortblaasd wêrtroch in protte boeren de steat ûntflechte moasten. Dat wie ûnderwerp fan de roman The Grapes of Wrath fan John Steinbeck en fan de foto's van Dorothea Lange.","sentiment":"fy","name":"West Frisian","natural":"Frysk"},{"value":"Oklahoma is 181.196 km² grut en heart by de Sintral tiidsône. De steat grinzet yn it noarden oan de steaten Kansas en Kolorado, yn it westen oan Nij Meksiko, yn it easten oan Missoery en Arkansas en yn it suden oan Teksas. De wichtichste rivieren binne de Red, de Arkansas en de Súd Kanadian. Yn Oklahoma lizze in soad grutte en lytse marren, lykas Lake Teksoma en Eufala Lake. It súdeasten fan de steat is foar it meastpart heuveleftich. Lykwols leit de heechste punt yn it uterste noardwesten, nammentlik de top fan Black Mesa (1516 meter).","sentiment":"fy","name":"West Frisian","natural":"Frysk"},{"value":"Oklahoma is ûnderferparte yn 77 countys.","sentiment":"fy","name":"West Frisian","natural":"Frysk"},{"value":"* John Michael Talbot","sentiment":"fy","name":"West Frisian","natural":"Frysk"},{"value":"Passaazjejild is in belesting fan 1667 dy't betelle wurde moast:","sentiment":"fy","name":"West Frisian","natural":"Frysk"},{"value":"De Kaapkoloanje wie in Nederlânske koloanje om Kaapstêd yn it súdwesten fan it tsjintwurdige Súd-Afrika. Op 6 april 1652 stifte Jan van Riebeeck yn opdracht fan de VOC in ferfarskingstasjon om de reis nei Ynje makliker te meitsjen. Yn de rin fan de 17e iuw waakste de festiging troch emigraasje fan Nederlanners (benammen Siuwen en Hollanners) en letter ek mei Frânsken, Dútsers en Ingelsen ta in echte koloanje. Yn 1795 krigen de Britten de koloanje nei de Slach by Muizenberg yn 'e hannen. De Britten krigen net folle ferset en koene de koloanje maklik oernimme. By de Frede fan Amiens yn 1803 krige de Bataafske Republyk de Kaapkoloanje werom, mar yn 1806 wie it foargoed dien: nei de Slach by Blaauwberg kaam de koloanje definityf yn hannen fan it Britske Ryk. De koloanje bleau yn hannen fan de Britten oant de foarming fan de Uny fan Súd-Afrika yn 1910; doe waard it gebiet omneamd ta de Kaapprovinsje. De Kaapkoloanje omfieme likernôch de helte fan it hjoeddeiske Súd-Afrika. Begjinnend by de Atlantyske Oseaan striek it gebiet him út oant de Grutte Fiskrivier yn it easten. Yn it noarden wie it gebiet lange tiid beheind troch de Oranjerivier, mar letter waard ek in stik lân tusken de koloanje en Botswana by it gebiet helle.","sentiment":"fy","name":"West Frisian","natural":"Frysk"},{"value":"Gaspar Fagel ('s Gravenhage, 25 jannewaris 1634 - dêre, 5 desimber, 1688) wie riedpensjonaris fan Hollân fan 1672 oant 1688. Fagel kaam út in foaroansteande patrysjersfamylje. Hy wie earder pensjonaris fan Haarlim. Fagel wie in pylder fan Johan de Witt yn it Earste Steedhâlderleaze Tiidrek, en wurke mei oan it Ivich Edikt, ta it ôfskaffen fan it steedhâlderskip. (De oare ûndertekeners wiene riedspensjonaris Jan de Witt, Gillis Valckenier en Andries de Graeff.) Yn dy snuorje besleat ek de mearderheid fan de provinsjes, yn de Steaten Generaal, dat it amt fan steedhâlder net tagelyk útfierd wurde moast mei dat fan Kaptein generaal (oerbefelhawwer) fan de Republyk. Yn 1670 waard er grffier fan de Steaten-Generaal, en yn 1672 riedspensjonaris, nei it ophâlden fan, en de neifolgjende moard op Johan de Witt. Fagel hie oansjen fanwege syn yntegriteit en syn berettens tsjin Loadewyk XIV oer, en troch syn krewearjen foar de klaim op de Ingelske troan fan Steedhâlder-Kening Willem III. In 1688 stjoerde Simon van der Stel santjin kisten mei planteguod nei Nederlân, dy't bestimd wiene foar Willem III, Gaspar Fagel, Joan Huydecoper van Maarsseveen (junior) en de Hortus Botanicus Amsterdam. Earder krige Fagel de gûverneur fan de Kaap sa fier dat dizze yn de VOC-tún op Kaap de Goeie Hope kaniel-, krûdnagel en kaanferbeamkes foar him plante, dy't dêr dan akklimatisearje koene, foar't sy nei Nederlân oerbrocht wurde soene. Wierskynlik binne se lykwols útrûge by in ynspeksje troch Rijklof van Goens jr. yn 1684-1685. Fagel waard nei syn dea byset yn de Grutte of Sint-Jacobstsjerke te De Haach.","sentiment":"fy","name":"West Frisian","natural":"Frysk"},{"value":"In houtwâl of in beamwâl is in lege ierden wâl dy't de ôfskieding foarmet tusken ferskillende greiden, ikkers of tusken sok lân en wegen. Houtwâlen binne begroeid mei strewelleguod en oare ûndergroei en faak ek mei beammen, en komme in soad foar yn it easten en suden fan Fryslân. Se wiene, alteast oarspronklik, bedoeld as ôffreding en foar it beskutten en kearen fan fee en wyld. Houtwâlen lizze benammen op hegere grûnen as by Twizelerheide, Eastermar, Easterwâlde, Aldeberkeap en Boyl. Se bestean benammen út iik, mar ek bjirken lysterbei, bytiden hagedoarn, krikel, hazzenút en hulst. De legere grûnen yn De Wâlden lizze faak mids elzesingels, meast yn de houtwâlen. Wylst de typyske houtwâlen oanlein binne, binne dizzen natoerlik ûntstien. Yn de streek tusken Bûtenpost en Drachten en yn stikken fan Dantumadiel wurdt it karakter fan it lânskip benammen troch elzesingels bepaald. Houtwâlen en elzesingels wurde meast foar kaphout brûkt. De bêste stamkes wurde bytiden sparre om út te groeien ta opgeande beammen. It hout waard faak as brân- en geriifhout brûkt.","sentiment":"fy","name":"West Frisian","natural":"Frysk"},{"value":"* Nasjonaal Lânskip Noardlike Fryske Wâlden","sentiment":"fy","name":"West Frisian","natural":"Frysk"},{"value":"Ysbrand Balck (Trabius) (Balk, ±1525 – Leien, ±1600) wie in 16e iuwsk predikant. Balck syn libbensrin lit sjen hoe ûnbestindich at it libben fan in predikant yn de tiid fan de reformaasje en Tachtichjierrige Oarloch wêze koe. Balck wie earst pryster yn Heech (1549). Doe is er flechte nei East-Fryslân; yn 1564 wie predikant yn Norden. Itselde jier hat er yn LJouwert stien. Doe waard er predikant yn Antwerpen (1565-67), Norwich (1569), Maidstone, Sandwich (1572), Londen, yn 1572 preke er gereldwei yn Rotterdam, doe wer yn Antwerpen (1580), Leien, Middelburch (1581), Antwerpen, Ljouwert (1587), Frjentsjer, Dantzig, Dimter (1592), Naarden (1594-95) en Starum (1598). Yn Ljouwert hie dizze reklike teolooch skeel mei Ruard Acronius, mar ek mei oare Ljouwerter predikanten. De Steaten bemuoiden har der mei en Willem Loadewyk beëinige it konflikt. Balck waard ûntslein. Balck syn Cleyn mosterdzaet út 1590 is fan belang om de manear fan preekjen út dy tiid kennen te learen.","sentiment":"fy","name":"West Frisian","natural":"Frysk"},{"value":"De Ve Paralympyske Winterspullen waarden yn 1992 hâlden in Tignes-Albertville, Frankryk.","sentiment":"fy","name":"West Frisian","natural":"Frysk"},{"value":"In wetterstofbom of H-bom is in atoombom dy't fierút it grutste part fan syn eksplosive enerzjy út kearnfúzje fan atomen ta helium krijt. Meastal wurde de wetterstofisotopen deuterium en/of tritium en fierder litium brûkt. Dit binne lichte kearnen dy't relatyf maklik ta fúzje te bringen binne. De earste wetterstofbom waard yn 1952 ta ûntploffing brocht op it eilân Eniwetok, yn 'e Marshalleilannen.","sentiment":"fy","name":"West Frisian","natural":"Frysk"},{"value":"It Tamminga-Piebenga-Fûns is in fûns dat literêre ynisjativen bekostiget. Nei it ferstjerren fan Douwe Tamminga die bliken dat hy by testamint bepaald hie dat der in Tamminga-Piebenga-Fûns stifte wurde moast, dêr't literêre inisjativen út bekostige wurde kinne soene. It behear fan it Tamminga-Piebenga-Fûns wurdt fierd troch de Stifting Frysk Letterkundich Museum en Dokumintaasjesintrum. Ien fan de doelen dêr't it fûns û.o. foar brûkt wurdt is it ûnderhâld fan de troch Rink van der Velde neilitten wenarke op De Feanhoop, dêr't skriuwers gebrûk fan meitsje kinne om in pear wike yn alle rêst oan literêr wurk te arbeidzjen. Ek nei it opgean fan it FLMD yn Tresoar is de Stifting Frysk Letterkundich Museum en Dokumintaasjesintrum bestean bleaun.","sentiment":"fy","name":"West Frisian","natural":"Frysk"},{"value":"* Frysk Letterkundich Museum en Dokumintaasjesintrum","sentiment":"fy","name":"West Frisian","natural":"Frysk"},{"value":"Lomee is de haadstêd fan Togo. De stêd is it bestjoerlike en yndustriële sintrum mei de grutste haven fan it lân. Lomé leit oan de Golf fan Guinee (oan de Atlantyske Oseaan. De stêd hat lichte yndustrie, mar ek in oaljeraffinaderij en eksportearret ûnder oaren kakao, kopra en kofje. Lomee is ek it medysk en ûnderwiissintrum (Unversiteit fan Lomee) foar hiel Togo. Ut Lomee wei rinne wegen nei Boerkina Faso en dêrwei nei Maly en Niger, lannen dy't net oan de see lizze, dat de haven hat ek wat te betsjutten foar de omlizzende lannen. Yn 1975 waard yn Lomee de Konfinsje fan Lomee sletten tusken de Jeropeeske Mienskip en de ACS-steaten.","sentiment":"fy","name":"West Frisian","natural":"Frysk"},{"value":"It hartochdom Beieren wie yn it earstoan it lân fan de Bajuwaren of Bavarii, ien fan de stamhartochdommen yn Dútslân. It gebiet besloech it grutste part fan it hjoeddeiske Beieren, Tiroal yn Eastenryk en Súd-Tiroal yn Noard-Itaalje. Regensburch wie de haadstêd fan de Bajuwaren, mar ek fan it hartochdom Beieren en fan it Eastfrankyske Ryk.","sentiment":"fy","name":"West Frisian","natural":"Frysk"},{"value":"Kırşehir, earder Makissus (ek wol Mokissus) en Justinianopolis, is in stêd yn Turkije mei 108.628 ynwenners. It is de haadstêd fan de provinsje Kırşehir en distrikt Kırşehir.","sentiment":"fy","name":"West Frisian","natural":"Frysk"},{"value":"Kırşehir hat in lânklimaat.","sentiment":"fy","name":"West Frisian","natural":"Frysk"},{"value":"It besjen wurdich yn Kırşehir binne:","sentiment":"fy","name":"West Frisian","natural":"Frysk"},{"value":"Yeni Kırşehirspor","sentiment":"fy","name":"West Frisian","natural":"Frysk"},{"value":"De Olympyske Simmerspullen 1984 ek wol de XXIIIe Olympiade neamd waarden yn 1984 yn Los Angeles, de Feriene Steaten hâlden. It judo waard hâlden yn it ''Eagle's Nest Arena''.","sentiment":"fy","name":"West Frisian","natural":"Frysk"},{"value":"It Twadde Camminghahûs yn Ljouwert stiet yn de Grutte Tsjerkestrjitte op nrs. 20 en 22. It haadhûs (nr. 22) is opdield yn apparteminten, it ‘byhûs’ nr. 20 is partikulier bewenne. It hûs wurdt foar it earst neamd yn de midden fan de 16e iuw as it laach Cammingha in fjouwertal stinseftige wenningen yn Ljouwert besit, wêrfan der trije yn de Grutte Tsjerksterjitte stienen. De âldst bekende eigener wie Wytze fan Cammingha, dy't troch syn houlik mei Rints fan Minnema it grutte Minnemabesit mei dat fan de Cammingha's feriene. Syn seis soannen ferdielden it besit. It iene pân waard oant 1977 brûkt as Frysk Letterkundich Museum en Dokumintaasjesintrum en waard sûnttiids brûkt oant 90-er jierren troch útjouwerij Jongbloed.","sentiment":"fy","name":"West Frisian","natural":"Frysk"},{"value":"“De Greidhoeke” is in sporthal yn Easterein, iepene yn 1977. De hal is kin yn twa parten ferhierd wurde. Der binne tal fan sporten te boefenjen sa hat de flier plak foar: De lokaasje is multifunksjoneel. Dat gaadlik om allerhanne aktiviteiten te organisearjen yn gearwurking mei it sportkafé. Sa as in bedriuwsfeest, in toernoai, in beurs as in konsert.","sentiment":"fy","name":"West Frisian","natural":"Frysk"},{"value":"Dit is in list fan planetoïden 90801-90900.","sentiment":"fy","name":"West Frisian","natural":"Frysk"},{"value":"De Boete fan Origenes is in algemien as apokryf beskôge kristlike religieuze tekst, besibbe oan it Nije Testamint fan 'e Bibel. It is in klaachliet dat skreaun wêze soe troch de tsjerkfaar Origenes (±184-±254). It wurdt gauris betize mei Origenes syn geskrift Selecta in Threnos, dat in kommentaar op it sjenre fan 'e klaachlieten is.","sentiment":"fy","name":"West Frisian","natural":"Frysk"},{"value":"'Em. Querido's Uitgeverij, better bekend as Querido', is in algemiene Nederlânske útjouwerij, fêstige te Amsterdam, dy't fiksje en non-fiksje publisearret foar de Nederlânsktalige merk. De útjouwerij waard yn 1915 oprjochte troch de Joadske boekeman Emanuel Querido (1871-1943), dy't fan 1911 ôf in postoarderboekhannel yn Bloemendaal hân hie. Hy wie in broer fan 'e skriuwer Israël Querido (1872-1932), en fêstige syn nije bedriuw oan 'e Keizersgrêft nû. 333.","sentiment":"fy","name":"West Frisian","natural":"Frysk"},{"value":"Emanuel Querido wie fan it begjin ôf oan tige fernijend op it mêd fan it uterlik fan 'e boeken. Sa begûn er yn 1934 al mei de útjefte fan 'e Salamanderpockets, de earste echte boekerige op pocket-formaat yn Nederlân. Yn 2007 soe de útjouwerij syn omfangrike grafyske argyf, mei û.m. boekomslaggen fan 1915 oant tsjintwurdich, oan 'e Universiteit fan Amsterdam skinke. Yn 1933, nei't Hitler yn Dútslân oan 'e macht kommen wie, kaam der dêrwei in eksodus fan Joadske en letter ek polityk linkse skriuwers op gong. Mei't harren boeken net mear yn Dútslân (of Eastenryk, dat yn 1938 ûnderdiel fan Dútslân waard) publisearre wurde koene, bea Querido harren de gelegenheid om 'e saneamde Exilliteratur ûnder syn ymprint Querido Verlag N.V. út te jaan. Noch yn 1933 waarden der sadwaande troch Querido al njoggen fan sokke Dútsktalige boeken op 'e merk brocht, en teffens waard dat jiers úteinset mei de publikaasje fan it Exil-tydskrift Die Sammlung, ûnder redaksje fan Klaus Mann, in soan fan 'e ferneamde skriuwer Thomas Mann. Oant de Dútske besetting fan Nederlân, yn 1940, brocht Querido jiers likernôch tweintich Exil-boeken út, yn totaal 129 stiks. Nei't it ûnder de besetting yn 1940 foar Joaden ferbean wurden wie om bedriuwen te lieden, droech Querido de lieding oer de útjouwerij oer oan Alice van Nahuys. Doe't dy't har fanwegen har heal-Joadsk komôf yn 1942 ek weromlûke moast, waard it haad fan 'e ôfdieling ferkeap, Geert van Oorschot, ta direkteur beneamd. Uteinlik waard de útjouwerij yn 1944 troch de Dútsers ûnteigene en sletten. Querido sels makke dat net mear mei; hy wie yn 'e simmer fan 1943 as ûnderdûker ferret en troch de Dútsers ôffierd nei it ferneatigingskamp Sobibor, yn Poalen, dêr't hy en syn frou Jane Querido-Kozijn allebeide yn 'e gaskeamers fermoarde waarden. Mei't it Van Oorschot slagge wie om grutte hoemannichten boeken en finânsjele middels foar de Dútsers te fertsjustermoanjen, koe de útjouwerij nei de Twadde Wrâldoarloch daliks fan 1945 ôf in trochstart meitsje. Binnen in jier as fiif ûntjoech ''Em. Querido's Uitgeverij'' him ta ien fan 'e toanoanjaande literêre útjouwerijen fan it Nederlânsk taalgebiet. Withoefolle skriuwers publisearren der harren wurk – Willem Elsschot, Hella Haasse, A.F.Th. van der Heijden en F. Springer, om mar in pear grutte nammen te neamen. Fan 1971 ôf jout Querido ek berneboeken út, wêrûnder wurk fan Annie M.G. Schmidt, Miep Diekmann, Guus Kuijer en Toon Tellegen. Sûnt 2008 bestiet de ymprint Querido Slash, dêr't jongereinliteratuer ûnder útbrocht wurdt. Troch de jierren hinne naam Querido ferskate oare útjouwerijen fan namme oer, lykas Athenaeum-Polak & Van Gennep oan 'e ein fan 'e jierren tachtich, en Nijgh & Van Ditmar yn 1997. Allebeide hawwe dy letter lykwols redaksjonele ûnôfhinklikheid krigen, en op 't heden binne se mei Querido selsstannige útjouwerijen binnen de Weekbladpersgroep (tsjintwurdich WPG Uitgevers).","sentiment":"fy","name":"West Frisian","natural":"Frysk"},{"value":"● [http://www.querido.nl/ Offisjele webside fan ''Em. Querido's Uitgeverij'']","sentiment":"fy","name":"West Frisian","natural":"Frysk"},{"value":"Dit is in list fan Yslânske ambassadeurs yn Kanada.","sentiment":"fy","name":"West Frisian","natural":"Frysk"},{"value":"* Oersjoch fan Yslânske ambassadeurs, utanrikisraduneyti.is","sentiment":"fy","name":"West Frisian","natural":"Frysk"},{"value":"Hunter Bryce, echte namme: Kathryn Sue Johnston (Pittsburgh, 9 oktober 1980 – Los Angeles, 12 april 2011), wie in Amerikaansk letterkundige, fitnesstrener, neakenmodel, fetysjmodel, stripper en pornografysk aktrise fan mingd Italjaansk-Ulstersk etnysk komôf. Neffens har offisjele opjefte wie se 1.73 m lang, mei in gewicht fan 55 kg en kupmaat 34D, dy't krigen hie troch in boarstfergruttingsoperaasje te ûndergean.","sentiment":"fy","name":"West Frisian","natural":"Frysk"},{"value":"Bryce waard yn 1980 berne yn Pittsburgh, yn 'e steat Pennsylvania, as ien fan 'e twa bern yn it gesin fan Howard en Karen Johnston. Se hie ien broer, Matthew, en wie fan mingd Italjaansk en Ulstersk (Noardiersk protestantsk) komôf. Bryce folge oant 1998 de middelbere skoalle oan 'e Frazier High School yn Pittsburgh. Dêrnei studearre hja Ingelske literatuer mei as byfak non-fiksjeskriuwen oan 'e Universiteit fan Pittsburgh en behelle yn 2003 dêryn in bachelorstitel. Neitiid wurke Bryce yn 'e detailhannel, by in makelerdij, yn 'e marketingsektor, as persoanlik fitnesstrener en as stripper, foar't se yn 2007 yn Floarida yn neifolging fan har idoal Briana Banks har debút makke yn in pornografyske film. Koarte tiid letter ferfear se nei de Kalifornje, dêr't se har nei wenjen sette yn Los Angeles. De foarnamme fan har skûlnamme Hunter Bryce naam se oan by wize fan earbetoan oan Hunter S. Thompson, ien fan har favorite skriuwers. As pornoaktrise kaam hja bekend te stean as in squirter. Neffens de Internet Adult Film Database (IAFD) spile Bryce yn totaal yn 74 pornofilms, û.m. foar sokke foaroansteande labels as Penthouse, Wicked Pictures, Vivid Entertainment, Pure Play Media, New Sensations, Evil Angel, Third Degree Films, Hustler Video, ''Devil's Film, Digital Sin, Zero Tolerance en Diabolic Video''. Ek wurke se in protte foar pornosites o it ynternet, lykas BangBros, Reality Kings, Brazzers en Naughty America. Yn 2010 waard Bryce nominearre foar in AVN Award (de Oskar fan 'e pornoyndustry), yn 'e category milf/cougar fan it jier. Njonken har aktearwurk posearre Bryce ek in soad as neakenmodel foar ûnderskate manljusblêden. Op woansdei 13 april 2011 waard se dea oantroffen yn har hûs yn 'e San Fernando Valley-krite fan Los Angeles. De lykskôging wiisde út dat se de deis tefoaren beswykt wie oan komplikaasjes fan alkoholisme. Hunter Bryce waard tritich jier.","sentiment":"fy","name":"West Frisian","natural":"Frysk"},{"value":"'''Dido Florian Cloud De Bounevialle O'Malley Armstrong (Londen, 25 desimber 1971) is in Britsk sjongster, har artystenamme is Dido'''.","sentiment":"fy","name":"West Frisian","natural":"Frysk"},{"value":"Dido sette doe't se fiif wie út ein mei blokfluitspyljen op skoalle. In jier letter waard se talitten op de Guildhall School of Music yn Londen. Doe't se tsien wie spile hja ek piano en fioele. Yn har tinerjierren toerde se troch it Feriene Keninkryk mei har klassikemuzyk-selskip. Doe't se 16 wie, rakke se ûnder de ban fan Ella Fitzgerald. Se waard sjongster yn ferskate bands yn en om Londen, hoewol't har broer Rollo (dj en produsint by de groep Faithless) har oanrette har baan net op te jaan Se wie ûnder oare te hearren op it debútalbum van Faithless uit 1995. De neifolgjende twa jier toerde Dido mei Faithless en alle kearen at se werom yn Londen wie, naam se ek demo's fan har eigen lietsjes op.Sa begûn de opname fan har debútalbum No angel. De kombinaasje fan Dido's leafde foar waarme akûstyske klanken en har broer's niget oan beats en alles wat elektronysk is, makke it album tagelyk nij en klassyk. De grutte trochbraak kaam doe' Eminem in part fan har nûmer Thank you brûkte foar syn hit Stan. Dêrnei berikten ek in stikmannich singles fan No angel de hitparades. Har nûmer Here with me waard brûkt as temamuzyk foar de telefyzjerige Roswell. Yn 2003 kaam Dido werom mei har album Life for Rent. De earste singles fan it album White Flag en Life for Rent waarden grote hits. Ek de singles ''Don't leave home en Sand in my shoes'' kamen dan dit album, mar waarden sokke grutte hits net. Yn 2004 makke Dido bekend dat ze yn 2005 in jaar kalm oan dwaan soe, mar se trede wol op op it Live 8-festival. Wilens wie se yn Los Angeles al in skoft dwaande mei it opnimmen en skriuwen fan nûmers foar har tredde album. Safe Trip Home ferskynde op 17 novimber 2008. De earste single dêrút hiet ''Don't Believe In Love''. Yn novimber 2010 wurke Dido tegearre mei A.R. Rahman oan de filmsoundtrack foar 127 Hours. Jannewaris 2011 waard Dido's nûmer If I rise, in duet mei A.R. Rahman, nominearre foar in Oscar.","sentiment":"fy","name":"West Frisian","natural":"Frysk"},{"value":"Friends with benefits (\"freonen mei foardielen\") is in Ingelske tem dy't sûnt likernôch 2005 in rûnom brûkte beneaming wurden is foar freonen (yn 'e regel in man en in frou), dy't njonken harren freonskip ek (wolris) geslachtsferkear (hân) hawwe, om gjin oare reden as om oan harren seksuële behoeften te foldwaan. Sokke persoanen wurde mei in wat ûnfatsoenliker oantsjutting ek wol fuck buddies (\"neukmaatsjes\") neamd. Friends with benefits binne in foarm fan flechtich seksueel kontakt dy't folslein los stiet fan in relaasje op it mêd fan romantyk of leafde. De term waard popularisearre troch in stikmannich Amerikaanske mediaproduksjes, wêrfan't de bekendste de film Friends with Benefits út 2011 wie, fan regisseur Will Gluck, mei yn 'e haadrollen Justin Timberlake en Mila Kunis. Dat is in romantyske komeedzje wêryn't úteinlik blykt dat gefoelens en in seksuële relaasje net útinoar te hâlden binne, sadat de beide haadpersoanen dochs fereale opinoar reitsje mei alle gefolgen dy't dat opsmyt.","sentiment":"fy","name":"West Frisian","natural":"Frysk"},{"value":" (24 juny 1904 - 1 july 1980) wie in Japansk fuotballer.","sentiment":"fy","name":"West Frisian","natural":"Frysk"},{"value":"Ierdappelplanten (Solanum) is in skaai fan planten yn de ierdappelfamylje (Solanaceae). It skaai is mei 1500-1700 ferskillende soarten it grutste skaai yn de ierdappelfamylje. Yn de regel binne de soarten krûdeftich, faak rankjend of klimmend. In soad soarten komme yn de tropen foar, mar in tal komt ek yn tuskenbeide klimaten foar. Yn de tropen binne it gauris struken en sels oant 6 meter hege ‘beammen’. Bekende kultuergewaaksen yn it skaai binne de ierdappel (Solanum tuberosum), de auberzjine (Solanum melongena) en de tomaat (Solanum lycopersicum). Dy lêste wie foarhinne by it skaai Lycopersicon yndield, mar wurdt no as lid fan de ierappelfamylje sjoen. Allinnich bitterswiet (Solanum dulcamara) en swarte huningbei (Solanum nigrum) hearre by de ynheemske floara fan Fryslân.","sentiment":"fy","name":"West Frisian","natural":"Frysk"},{"value":"De planten yn dit skaai binne iten foar û.o. Acherontia lachesis, deadskopflinter (Acherontia atropos), Acherontia styx, Actinote acerata, Amerila bubo, Coelonia fulvinotata, Ctenoplusia limbirena, Dircenna klugii, Helicoverpa armigera, Helicoverpa assulta, Hypoleria cassotis, Spilosoma atridorsia, Spilosoma aurantiaca, Spilosoma jacksoni en Spodoptera litura.","sentiment":"fy","name":"West Frisian","natural":"Frysk"},{"value":"Ierdappeleftigen steane bekend om har gefoeligens foar in sykte dy’t feroarsake wurdt troch soarten fan Phytophthora (hearrend by de wetterskimmels). De sykte is bekend ûnder de namme ierdappelsykte. Oare soarten fan it skaai ierdappelplanten binne ek fetber foar de sykte. By túnkers steane tomaten, paprika en auberzjine bekend as gefoelich foar de sykte.","sentiment":"fy","name":"West Frisian","natural":"Frysk"},{"value":"De hoarndieren (wittenskiplike namme: Pecora) foarmje in tuskenskift fan 'e klasse fan 'e sûchdieren (Mammalia), it skift fan 'e evenhoevigen (Artiodactyla) en it ûnderskift fan 'e wjerkôgers (Ruminantia). Dizze taksonomyske groep omfettet û.m. de kobisten, skiep en geiten, harten, antilopen en sjiraffen. Dizze bisten hawwe gemien dat se hoeven mei twa kleien hawwe, dat se har fretten wjerkôgje en dat se hurde útgroeisels fan keratine op 'e kop hawwe, dy't hoarnen neamd wurde. Lykwols hawwe by guon soarten allinnich de mantsjes hoarnen, en boppedat binne saakkundigen it deroer iens dat hoarngroei net in skaaimerk is dat weromgiet op ien inkele foarâlder, mar dat it him op teminsten twa ferskillende punten yn 'e evolúsje fan dizze bisten ûntjûn hat. Hoewol't de taksonomyske ienheid fan 'e hoarndieren as ûnderskift fêststiet, binne de krekt ûnderlinge relaasjes tusken de famyljes fan 'e hoarndieren noch net alhiel dúdlik.","sentiment":"fy","name":"West Frisian","natural":"Frysk"},{"value":"Pieter Nauta wie in Frysk houtfiker en byldhouwer. Nauta wenne en wurke yn Ljouwert. Hy wie in tiidgenoat fan Gerbrandus van der Haven; se makken beide bylhouwurk foar it stedhûs fan Ljouwert.","sentiment":"fy","name":"West Frisian","natural":"Frysk"},{"value":"* List fan Nederlânske byldhouwers","sentiment":"fy","name":"West Frisian","natural":"Frysk"},{"value":"It Kleaster fan Visotski (Russysk: Высоцкий монастырь) is in otterdoksk manljuskleaster yn Serpoechov, ien fan de âldste stêden fan de oblast Moskou, Ruslân. Yn it kleaster wurdt it \"Ikoan fan de ûnútputlike Tsjelk\" fereare.","sentiment":"fy","name":"West Frisian","natural":"Frysk"},{"value":"It kleaster waard mei de segen fan de Russyske nasjonale hillige Sergius fan Radonezj stifte troch prins Vladimir de Dappere, in neef fan Dmitri Donskoi. Dat soe bard wêze yn 1373. De bou fûn plak op in hege heuvel oan de igge fan de rivier de Nara, tichteby it gearrinnen mei de Oka. It Visotski-kleaster wurdt foar it earst neamd yn 15e-iuwske kroniken. Under de Tartaarske ynvaazjes yn de 16e iuw waard it kleaster ferneatige, mar nei't de rêst yn de kontreien werom kearde waard it kleaster op gruttere skaal wer opboud. Ut die tiid stamt ek de fiifkoepelige katedraal, werfan't de bou troch Ivan de Ferskriklike finansierd waard. It is hast mei wissichheid te sizzen dat de katedraal in kalkstiennen foargonger hie. Yn it midden fan de 17e iuw krige it kleaster stiennen muorren en fjouwer hoektuorren om it better ferdigenje te kinnen. It rivalisearre mei it Vladinitsjni-kleaster, it âldste kleaster fan Serpoechov en ferwolkomme rike begeunstigers dy't mar wat graach binnen de muorren fan it kleaster begroeven wurde woene. Dêrûnder wienen bygelyks Gavriil Ivanovitsj Golvokin, de kânselier fan Peter de Grutte, en Fjodor Soimonov, de goeverneur fan Sibearje. It kleaster fierde it 500-jierrich bestean mei de bou fan de Alderheljentsjerke, dy't neffens Roman Klein neffens de doe jildende moade yn neo-byzantynske styl boud waard. De tsjerke waard ferneatige nei de Oktoberrevolúsje, doe it kleaster oan Letse troepen oerdroegen waard om as kazerne te tsjinjen. Tsjin de ein fan de Sovjet-tiid wie it kleaster tige ferfallen en wie der noch mar in part fan de oarspronklike bemuorring yntakt. Nei de weromjefte oan de Russysk-Otterdokske Tsjerke yn 1991 waard fuortendaliks út ein set mei de restauraasje fan it kompleks. Ek de ûntbrekkende dielen fan de bemuorring binne wer rekonstruearre.","sentiment":"fy","name":"West Frisian","natural":"Frysk"},{"value":"It kleaster wurdt in soad troch pylgers besocht fanwegen it Ikoan fan de Unútputlike Tsjelk. De ûnútputlike tsjelk stiet foar de ûneinige genede fan de Hear en it ikoan soe helpe by it bestriden fan alkoholisme. It orizjinele ikoan gyng nei de Oktoberrevolúsje ferlern, mar ek de replika út 1992 lûkt in soad pylgers. Is soe net allinne helpe tsjin drankferslaving, mar ek tsjin smoken en oare ferkearde oanwênsten.","sentiment":"fy","name":"West Frisian","natural":"Frysk"},{"value":"Stasjon Jellum-Boksum ( Jbx) wie in stopplak tusken Boksum en Jellum oan it spoar fan Ljouwert nei Starum; it lei by de krusing mei de Hege Dyk. It stasjon is boud yn 1882, mar kaam earst yn gebrûk doe't 16 juny 1883 it spoar fan Ljouwert nei Snits iepene waard. It waard likernôch 55 jier brûkt, mar waard 15 maaie 1938 sletten, tegearre mei de oare lytse stasjons oan it spoar fan Ljouwert nei Starum. Lykas dy oare stasjons waard it yn 1940 noch koart brûkt: it waard op 1 juny wer iepene, mar op 24 novimber wer sletten. It stasjon wie it earste tuskenstasjon op de rûte, op goed 5 kilometer fan it stasjon yn Ljouwert. Sa'n twa kilometer fierder nei it suden kaam dan Bears. Yn de kanon It Muzyk Giet troch de Buorren wurdt songen oer it sjongen fan \"Jellum-Boksum is in wiidferneamd stasjon!\" Of dat ek wer in liet wie, en wêrom it stasjon sa wiidferneamd wie, wurdt der lykwols net by sein.","sentiment":"fy","name":"West Frisian","natural":"Frysk"},{"value":"De Prinsbiskoppen fan Utert Op dizze list stean de biskoppen dy’t ek as greve of wrâldlik hear regearden. *Sjoch foar de folledige list: Biskoppen fan Utert Hindrik II droech as leste Prins-Biskop de wrâldlike macht yn Sticht en Oersticht oer oan Karel V.","sentiment":"fy","name":"West Frisian","natural":"Frysk"},{"value":"It Stedhûs fan Sleat is nei de gemeentlike weryndieling yn 1984 in earder stedhûs út 1761 yn de stêd Sleat. Yn it gebou sit no it Museum Stedhûs Sleat, dêr't de Laterna Magica, in samling toverlantearnen fan Peter Bonnet, yn ûnderbrocht is. It is ek in troulokaasje.","sentiment":"fy","name":"West Frisian","natural":"Frysk"},{"value":"*Stedhuzen yn Fryslân","sentiment":"fy","name":"West Frisian","natural":"Frysk"},{"value":"* Webstee Museum Sleat","sentiment":"fy","name":"West Frisian","natural":"Frysk"},{"value":"Columbia is de haadstêd en grutste stêd fan de Amerikaanske steat fan Súd-Karolina, yn it súdeasten fan de Feriene Steaten fan Amearika. Yn 2007 hat it 124 818 ynwenners. Yn 1786 waard de stêd stifte.","sentiment":"fy","name":"West Frisian","natural":"Frysk"},{"value":"Yn jannewaris is de temperatuer trochstrings 14 °C en yn july is dat 34 °C.","sentiment":"fy","name":"West Frisian","natural":"Frysk"},{"value":"www.columbiasc.net","sentiment":"fy","name":"West Frisian","natural":"Frysk"},{"value":"Jakobus de Rjochtfeardige (Nazaret, begjin 1e iuw – Jeruzalim, 69) wurdt yn it Evangeelje de \"broer fan de Hear\" (fan Jezus Kristus) (Evangeelje fan Markus 6:3) neamd. Hy wurdt de Rjochtfeardige neamd om ûnderskied te meitsjen mei oare Jakobussen dy't yn it Nije Testamint neamd wurde. De oertsjûging dat Jakobus \"de broer fan de Hear\" is, is lykwols striderij oer; nei alle gedachten wied er mear út 'e fierte famylje fan Jezus. Hy wie yn alle gefallen net Jakobus, de broer fan Jezus, dy't de skriuwer is fan it nijtestamintysk Brief fan Jakobus.","sentiment":"fy","name":"West Frisian","natural":"Frysk"},{"value":"Neffens de Roomsk Katolike tradysje wurdt mei de beskriuwing dat Jakobus \"broer fan de Hear\" is, in besibbenens mei Jezus Kristus oantsjutten. Neffens harren hâldt dy besibbenens yn dat hy gjin broer fan Jezus wêze kin, omdat dit stridich is mei dat Maria de mem fan Jezus altyd faam bleaun wie. Yn harren optyk is Jakobus in neef. Neffens de measte Protestantse tsjerken is Jakobus wol in natuerlike broer fan Jezus, dat in soan fan Marije en Jozef. Dy opfetting is lykwols yn de rin fan de iuwen ûntstien. De Ortodokse Tsjerke sitte mei harren opfetting dêr krekt tusken yn. Sy binne fan betinken dat Jakobus net in folle broer is, mar in healbroer fan Jezus, berne út in earder houlik fan syn heit Jozef.","sentiment":"fy","name":"West Frisian","natural":"Frysk"},{"value":"Oer it libben fan Jakobus is yn de Bibel net in soad skreaun. Yn Jehannes 7,3-6 stiet lykwols dúdlik skreaun dat de \"broers\" fan Jezus him (noch) net leauden. It Evangeelje fan de Hebreeërs (yn gebrûk by de Ebioniten, likernôch 150 n.Kr.) fermeldet dat Jezus nei syn ferskining oan Marije Magdalena en de learlingen ek oan Jakobus persoanlik ferskynt. Jakobus kaam doe ta leauwen yn Jezus. In ferwizing nei dit foarfal is ek werom te finen yn 1 Kor. 15,7, dêr't Paulus melding makket fan soksoarte foarfal. Ut Hannelingen 12:17 en 15:15-21 kin opmakke wurde dat Jakobus in wichtige rol spile binnen de iere kristengemeente fan Jeruzalem. As sadanich wurdt hy troch it meastepart fan de Kristlike tsjerken sjoen as de earste biskop fan Jeruzalim. Yn it apokrife Evangeelje fan Tomas, logion 12 stiet sels skreaun dat Jezus syn broer Jakobus as syn opfolger oanwiist. De katoliken ferearje Jakobus as hillige. Syn hjeldei is op 3 maaie. De Ortodokse Tsjerke fiert syn hjeldei op 9 oktober en op 30 juny mei de oare tolve apostelen.","sentiment":"fy","name":"West Frisian","natural":"Frysk"},{"value":"Kornhorn is in doarp yn de gemeente Gruttegast yn Grinslân mei 550 ynwenners (2008). It doarp Kornhorn waard eartiids altyd ta Doezum rekkene. Yn 1596 waard it Curringehorne neamd. Earst yn 1930, 1 jannewaris, waard it doarp as selsstannich beskôge en hoechde it net langer as gat ûnder de jurisprudinsje fan Doezum te bestean.","sentiment":"fy","name":"West Frisian","natural":"Frysk"},{"value":"Kornhorn stiet benammen bekend om syn moaie gea. De saneamde 'Heakiep' lûkt yn de fakânsje in soad folk. Fan it natoergebiet der omhinne wurdt in soad gebrûk makke. De skoalle, 'Maranatha', brûkt it gebiet sels as leslokaal. Dêr wurde lessen biology ôfnomd. Hjirtroch wurdt de skoalle ta ien fan de 'grienste skoallen' fan Nederlân rekkene.","sentiment":"fy","name":"West Frisian","natural":"Frysk"},{"value":"Kornhorn hat gjin yndustryterrein, mar der is wol in soad hannel. De bekendste ûndernimming is plomfeeslachterij Storteboom; it âlde famyljebedriuw slachtet hinnen. By smidterij De Wit wurdt sûnt 1898 ark makke, it tún- en wegenbou-ark wurdt tradisjoneel smeid. It ark wurdt wrâldwiid ferkocht.","sentiment":"fy","name":"West Frisian","natural":"Frysk"},{"value":"Yn Kornhorn wurdt mear as ien taal sprutsen: Westerkertiersk, Frysk, Nederlânsk (de lêste letters fan tiidwurden faak ynslokt) of gewoan it Standertnederlânsk. Yn de wykeinen is doarpshûs it 'Hornhuus' iepen. Yn de jierlikse feestwike is der yn Kornhorn in Solexrace op sneon. Fierders is der yn dy wike it 'plysje wielergala', dêr't plysjekorpsen út ferskate lannen it op de reesfyts tsjin elkoar opnimme om de 'Kor Dijkstra-bokaal'. Ek de galajûn fan de oare deis lûkt altyd in soad folk. Der steane trije tsjerken yn it doarp.","sentiment":"fy","name":"West Frisian","natural":"Frysk"},{"value":"Tynje is in âld-Frysk wurd dat nei alle gedachten te krijen hat mei tiin of tien as stam. Tienen (Hollânsk: tenen) binne twigen en bûgsume tûken fan wylgen en oar opgeand beammeguod. Sok riishout kaam oeral foar yn de Fryske Wâlden, ek yn de lege feangebieten. Der wie in soad hannel yn, ek ynternasjonaal, want it waard tapast by it frisseljen en flechtsjen fan ferskate brûksfoarwerpen dy't faak 'tynje' as namme krigen. In ienfâldige foarm fan in tynje wie in flechte sket, dêr't bygelyks in hage mei opset wurde koe. Fiskers setten sokke sketten as in fiskdaam (ek wol tichtset) dwers op in wetterstream. Dat wurke as in fûke. Ek in einekoer waard wol in tynje neamd. Yn 'e rin fan de iuwen ferskode de betsjutting fan 'tynje' de figuerlike kant op, nammentlik nei alles wat it doel hie om te heinen of te kearen, te beskermjen of ôf te skermjen. Dy ferdigeningsfunksje wie by it wat stûfere riishout al ta utering kommen yn de beneaming 'skânsriis', dat blykber tsjinst die by de oanlis fan boarstwarren. De al mar abstrakter en globaler wurdende ynhâld fan de term 'tynje' gie lykop mei in ynternasjonaal ferskynsel. Ek it Hollânske 'tuin', it Dútske 'Zaun' en it Ingelske 'town' hienen deselde betsjutting fan ôfskerming, besketting, beheining, ôffreding, omwâling, ferdigeningsline ensfh. It ferneamde boek 'De tuin der Nederlanden' fan prof. Fruin jout dêr faaks it moaiste foarbyld fan. Dy 'tuin' wie nammenlik de lange hage fan festingwurken de grins fan de doetiids Feriene Nederlannen bylâns om de Spaanske troepen te kearen. Geandewei rekke it wurd 'tynje' út de moade, behalven yn de betsjutting fan grins en benammen as it om in grinsstream, in wettergrins gie. Foar it modernisearjen en urbanisearjen fan it Fryske plattelân wie der noch in stikmannich fan sokke Tynjes. De bekendste dy't dêrfan oerbleaun is, is de Tynje by Grou. It doarp De Tynje hat syn namme te tankjen oan eartiidske tynjes, ôfreedzjende wetterstreamen: de Lúkster tynje en de Wynje tynje.","sentiment":"fy","name":"West Frisian","natural":"Frysk"},{"value":"Guru (Roxbury (Boston), Massachusetts, 17 july 1961 – New York, 19 april 2010) wie in Amerikaanske rapper, muzykprodusint en akteur. Hy waard yn de jierren 80 bekend as lid fan het duo Gang Starr en inysjearre dêrneist it projekt Jazzmatazz. Guru rapte oer swart bewustwêzen en oare maatskiplike ûnderwerpen. Hy wie ien fan de grûnlizzers fan de jazz-rap, in mjuks fan hiphop mei jazz en funk, en jildt as eksponint fan de East Coast Rap. Guru stiet foar Gifted Unlimited Rhymes Universal; it is in pseudonym fan Keith Edward Elam.","sentiment":"fy","name":"West Frisian","natural":"Frysk"},{"value":"Under de namme Keithy E. The Guru gie er yn 1987 by de groep Gang Starr. Nei't er yn 1989 as iennichste fan dizze band oerbleau, socht er gearwurking mei muzykprodusint en dj Waxmaster C, letter bekend as DJ Premier. Mei de albums No More Mr. Nice Guy (1989) en Step in the Arena (1991) wist it hiphop duo rillegau ynternasjonaal troch te brekken. It nûmer Jazz Thing wie te beharkjen yn de film ''Mo' Better Blues'' fan regisseur Spike Lee. Neist Gang Starr wurke Guru fan 1993 ôf oan it projekt Jazzmatazz, dêr't er yn gearwurke mei jazz muzikanten sa as Roy Ayers, Donald Byrd, Herbie Hancock en Branford Marsalis, soulsjongster N'Dea Davenport en popmuzikant Jamiroquai. Oant 2000 ferskynden der trije albums fan Jazzmatazz en yn 2007 kaam in fjirde en lêste cd út: The Hip-Hop Jazz Messenger: Back to the Future. De paden fan Guru en DJ Premier skieden om 2005 hinne. It lêste album fan Gang Starr, The Ownerz, wie yn 2003 ferskynd. Tagelyk brocht Guru sûnt 2001 trije soloalbums út, mar die hienen net it súkses fan Gang Starr en de Jazzmatazzrige. It lêste album, Guru 8.0: Lost and Found, kaam yn 2009 út. Yn dy snuorje waard ek de sykte fan Kahler by Guru fêststeld. Febrewaris 2010 waard er rekke troch hertynfarkt, wêrnei't er trije wiken yn koma lei. Op 19 april 2010 stoar er yn in sikehûs yn de omkriten fan New York. Guru waard 48 jier.","sentiment":"fy","name":"West Frisian","natural":"Frysk"},{"value":"Johann Jakob Engel (Parchim, Mecklenburg-Schwerin, 11 septimber 1741, – 28 juny 1802) wie in Dútsk filosoof en skriuwer. Ht studearre teology oan de universiteit fan Rostock en Bützow, en filosofy oan de universiteit fan Leipzig, dêr't er de doktersgraad helle. Yn 1776 waard er beneamd as professor moraalfilosofy en skoandere letteren oan it Joachimstal-gymnasium yn Berlyn en in pear jier letter waard er de persoanlike learaar fan de kroanprins fan Prusen, de lettere Freark Willem III. De lessen etyk en polityk dy't er syn keninklike pupil joech, waarden 1798 publisearre mei as titel Furstenspiegel, en binne in moai foarbyld fan syn fermogen as populêr-filosofysk skriuwer. Yn 1787 waard er as lid talitten oan de Akademy fan Wittenskippen fan Berlyn en itselde jier waard er ek ditekteur fan it keninklik teater, in funksje dy't er oant 1795 ta besette soe. Neist in tal frijwat súksesfolle drama's, skreau Engel ek ferskate boeken oer estetyske ûnderwerpen. Syn Anfangsgrunde einer Theorie der Dichtungsarten (1783) lit in ferfine smaak en grut kritysk fermogen sjen al hâld it wat ferbylding en poetysk ynsjoch oanbelanget net oer. De deselde kwaliteiten en itselde tekoart hat syn Ideen zu einer Mimik (1785), in brieveboek. Engel syn meast populêre wurk wie Der Philosoph für die Welt (1775), dat foar it meastepart út dialogen oer minske en moraal bestiet, skreaun út it stânpunt wei fan de utilitariaanske filosofy fan dy tiid. Syn lêste wurk wie de roman Herr Lorenz Stark (1795), dy't tige súkses hie troch syn opfallende karaktertekening fan yndividuen en it oansluten by it fielen fan de middenklasse. Engel's Sämtliche Schriften waarden yn 12 dielen publisearre yn Berlyn yn 1801-1806; in nije edysje ferskynde yn Frankfort 1851.","sentiment":"fy","name":"West Frisian","natural":"Frysk"},{"value":"Jamie Grant (1986) is in Nederlânsk aktrise út Tilburch. Jamie Grant studearre yn 2011 ôf oan de Toanielskoalle Maastricht. Sy hie al op jonge jierren nocht oan teater en die mei oan monolooch-wedstriid dy't sy ek wûn. Yn 2009 spile Jamie de haadrol neist Hans Teeuwen yn de koarte film Gewoon Hans. Noch yn har stúdzje hie se in fêste gastrol yn de TROS-telefyzjerige 'Flikken Maastricht'. Yn itselde jier spile sy Sascha yn de NCRV-rige In therapie.","sentiment":"fy","name":"West Frisian","natural":"Frysk"},{"value":"Jamie Grant yn de IMDb","sentiment":"fy","name":"West Frisian","natural":"Frysk"},{"value":"De Olympyske Simmerspullen 2004, ek wol de XXVIIIe Olympiade' neamd, waarden yn 2004 hâlden yn Atene, de haadstêd fan Grikelân. It Dykhurdfytsen waard hâlden by de Kotzia Square,","sentiment":"fy","name":"West Frisian","natural":"Frysk"},{"value":"| width=40% align=left valign=top |","sentiment":"fy","name":"West Frisian","natural":"Frysk"},{"value":"| width=40% align=left valign=top |","sentiment":"fy","name":"West Frisian","natural":"Frysk"},{"value":"De Amerikaanske Tiidrider Tyler Hamilton bekinde yn 2011 doping brûkt te hawwen tidens de Spullen yn Peking en moast syn medalje ynleverje.","sentiment":"fy","name":"West Frisian","natural":"Frysk"},{"value":"De Angrivaarjers (ek wol: Angrivarii, Engeren) wienen in Germaanske stam yn de Noard-Dútske krite dy't har yn de tiid fan Arminius tusken de rivieren de Weser en de Elbe festige hie, benammen tusken de Allermûning en it Bremen fan no. De Sjauken wennen benoarden harren; yn it suden sieten de Sjerusken en yn it westen wienen de Ampsivaarjers harren buorlju. Angri-varii, betsjutte letterlik 'manlju fan Engern'. Yn de fjildtocht fan Germanikus tsjin de Sjerusken yn 16 n.Kr. kamen de Angrivaarjers yn opstân tsjin Rome en bedrigen sy it leger fan Germanikus yn de rêch, mar sy waarden rillegau troch in generaal fan Germanikus, in Stertonius, oermastere. Sûnt wienen hja bûnsmaten fan Rome, dêr't de Angrivaarjers elitetroepen oan leveren. Tacitus skriuwt oer de ûnderfinings fan Germanikus mei ûnder oaren de Angrivaarjers yn syn Annales 2. Neidat de Sjerusken as stam ferdwûnen tusken 51 n.Kr. en 98 n.Kr., wreiden de Angrivaarjers harren wenkrite nei it suden ta út, ûnder keizer Nerva oant de Lippe en de boarnen fan de Iems ta. Noch letter fersprate de stam him noch fierder nei it suden en westen. Yn de twadde as tredde iuw nei Kr. slueten de Angrivaarjers harren oan by it Saksenbûn. De kontreien oan wjerskanten de Weser naam de namme fan de bewenners oer en hjitte oant yn de midsiuwen Angria, Angaria of Engern. Dat gebiet wie neist Westfalen, Eastfalen en Noordalbingië de middelste fan de fjouwer regio's, dy't meiïnoar Saksen foarmen.","sentiment":"fy","name":"West Frisian","natural":"Frysk"},{"value":"Wilhelm Conrad Röntgen (Lennep (no in wyk fan Remscheid), 27 maart 1845 - München, 10 febrewaris 1923) wie in Dútsk natuerkundige. Hy is benammen ferneamd fan de ûntdekking fan de nei him ferneamd röntgenstrieling (as X-strieling). Yn 1901 ûntfong er de earste Nobelpriis foar de Natuerkunde foar syn ûndersyk. Röntgens ûntdekking betsjutte in revolúsje yn ûnder oaren de medyske diagnostyk en die sines ta oare wichtige ûntjouwings yn de 20e iuw, bygelyks de ûntdekking fan en ûndersyk nei radioaktiviteit.","sentiment":"fy","name":"West Frisian","natural":"Frysk"},{"value":"Exodus (in Latynske namme dy't ûntliend is oan it Grykske Ἔξοδος, Exodhos, dat \"Uttocht\" betsjut), yn it oarspronklike Hebriuwsk: שמות, Šemot (\"Nammen\"), is it twadde boek yn sawol de joadske as de kristlike Bibel. Yn 'e joadske Tenach falt it ûnder de Torah (de \"Leare\" of \"Wet\"); yn it Alde Testamint fan 'e kristlike Bibel falt it ûnder de Wet. Exodus beskriuwt hoe't de Israeliten harren slavernij yn Egypte efter har litte om werom te gean nei it Unthjitten Lân Kanaän. Syn teologyske belang ûntlient Exodus fierhinne oan it feit dat de essinsje fan 'e joadske wet deryn beskreaun stiet: de Tsien Geboaden. De tradysje wol hawwe dat de profeet Mozes de skriuwer fan it boek is, mar neffens moderne bibelwittenskippers en teologen is it skreaun troch in anonime auteur, dy't it nei alle gedachten ûnder de Babyloanyske Ballingskip, yn 'e sechsde iuw f.Kr., optekene. De earste folsleine Fryske oersetting fan Exodus stie yn 'e fertaling fan it Alde Testamint, fan dû. Geart Aeilco Wumkes en Eeltsje Boates Folkertsma, dy't yn 1943 útkaam.","sentiment":"fy","name":"West Frisian","natural":"Frysk"},{"value":"Yn Exodus wurdt ferhelle hoe't de Israeliten (oftewol de Joaden), de ôfstammelingen fan 'e aartsfaars, dy't fanwegen hongersneed yn eigen lân nei Egypte útwykt wiene (sa't beskreaun stiet yn Genesis), dêre stadichoan fierder beneare reitsje en úteinlik frijwol ta slavernij ferfalle. Nei't se goed fjouwerhûndert jier yn Egypte ferkeard hawwe, stjoert God harren in profeet, Mozes, dy't harren weromliede moat nei it Unthjitten Lân fan Kanaän. De farao wegeret lykwols en lit harren gean, en dêrom lit God tsien pleagen oer de Egyptners komme, eltse noch slimmer as de foarrige, oant de farao op 't langelêst de Israeliten tastiet ôf te setten. Dêrop stekke hja troch in wûnder de Reidsee oer en trochkruse hja de Sinaï-woastyn, wêrby't se dwêstge en fet wurde troch nije godswûnders. Op 'e berch Sinaï ferskynt God oan Mozes en jout him de Tsien Geboaden as kearn fan 'e wet. Mar wylst Mozes op 'e berch wie, hawwe de Israeliten, wurch fan it wachtsjen, op eigen manneboet in keal fan goud getten dat se as in god ferearje. As Mozes wer ûnder komt, rekket er alhiel breinroer; hy ferrinnewearret it goudene keal en hâldt rjochtdei oer it folk. Dêrnei stelt er de wet yn en lit er de Arke fan it Ferbûn meitsje en de tabernakel (in soarte fan timpeltinte) om 'e Arke yn te bewarjen.","sentiment":"fy","name":"West Frisian","natural":"Frysk"},{"value":"De earste Fryske oersettings út Exodus betroffen fragmintaryske passaazjes yn Midsiuwske Aldfryske rjochtsteksten, de âldste út 'e trettjinde iuw (benammentlik fan Exodus 20:1-17, de Tsien Geboaden). Yn 1919 joech dû. Geart Aeilco Wumkes yn syn ''Ut 'e Heilige Dobbe, û.m. oersettingsfragminten fan eigen hân fan Exodus 20:1-17, 25:10-22, 33:18-23 en 34:5-10 út. De earste folsleine útjefte fan Exodus'' stie yn it Alde Testamint fan Wumkes en Eeltsje Boates Folkertsma, dêr't dy yn 1943 de earste Fryske bibeloersetting mei foltôgen. Om't sawol teologen as taalkundigen beswieren tsjin 'e fertaling Wumkes-Folkertsma hiene, waard fan 1966 ôf wurke oan in nije bibeloersetting, dy't yn 1978 útkaam as de Nije Fryske Bibeloersetting (mei stipe fan 'e provinsje Fryslân, it Nederlands Bijbelgenootschap te Haarlim en de Katholieke Bijbelstichting te Bokstel). Dat is de fertaling dy't noch altiten yn gebrûk is, yn 'e foarm fan 'e trêde, ferbettere druk fan 1995. De oersetting fan Exodus waard dêrby dien troch dû. F.D. Dijkstra, dy't op taalkundich mêd ûnderstipe waard troch sawol Ulbe van Houten as Hendrik Twerda.","sentiment":"fy","name":"West Frisian","natural":"Frysk"},{"value":"Dit is in list fan planetoïden 27301-27400.","sentiment":"fy","name":"West Frisian","natural":"Frysk"},{"value":"Dit is in list fan planetoïden 78101-78200.","sentiment":"fy","name":"West Frisian","natural":"Frysk"},{"value":"It Evangeelje fan Marsion, dat troch de oanhingers fan it marsionisme it Evangeelje fan de Heare neamd waard, is in algemien as apokryf beskôge kristlike religieuze tekst, besibbe oan it Nije Testamint fan 'e Bibel. It wurdt ornaris ta de gnostyske evangeeljes rekkene (al mei dy yndieling twifelich achte wurde), en moat datearre wurde yn 'e earste helte fan 'e twadde iuw. It is skreaun troch de kristlike teolooch Marsion fan Sinope, nei waans miening oft de God fan it Alde Testamint fan 'e Bibel in hiele oare godheid wie as de God fan it Nije Testamint, en dy't in ferzje fan it kristendom foarstie dy't folslein ûntdien wie fan alle joadske ynfloeden. Syn lear (it marsionisme) waard yn it jier 144 troch de Tsjerke bestimpele ta ketterij.","sentiment":"fy","name":"West Frisian","natural":"Frysk"},{"value":"Fan it eigentlike Evangeelje fan Marsion binne mar in pear fersprate fragminten oerlevere, mar der wiene safolle otterdoks kristlike apologeten dy't nei syn dea traktaten tsjin Marsion syn tinkbylden skreaune, dat it iroanyskernôch mooglik bleken is om frijwol syn hiele evangeelje te rekonstruëarjen út 'e troch syn tsjinstanners oanhelle sitaten. Marsion bedoelde syn evangeelje ta ferfanging fan 'e kanonike evangeeljes, dy't yn syn eagen troch it joadendom korrumpearre wiene. Oangeande de opmerklike oerienkomsten tusken it Evangeelje fan Marsion en it kanonike Evangeelje fan Lukas besteane der twa teoryen. Òf Marsion hat it doe al besteande Evangeelje fan Lukas op 'e nij besjoen om it oan syn eigen teologyske aginda oan te passen, òf syn Evangeelje fan de Heare datearret fan foàr Lukas en is neitiid brûkt as ien fan 'e boarnen dêr't Lukas út gearstald is. De mearderheid fan 'e saakkundigen hâldt it op 'e earste mooglikheid. [Kategory:Apokryf boek fan it Nije Testamint Kategory:Gryksktalich non-fiksjewurk Kategory:Aldgrykske literatuer Kategory:Kristlik non-fiksjewurk Kategory:Non-fiksjewurk út de Aldheid","sentiment":"fy","name":"West Frisian","natural":"Frysk"},{"value":"Aloisius Gertrudis Gerhardus (Arne) Jansen (Wieken, 26 april 1951 – Silvolde, 10 desimber 2007) wie in Nederlânsk sjonger.","sentiment":"fy","name":"West Frisian","natural":"Frysk"},{"value":"Arne Jansen mocht al as jonkje fan njoggen fan muzykútjouwer Jaap de Kruyff in tal Dútske singles opnimme. Jansen trede op as Aloys Jansen en letter Aloys Johnson. Op oanstean fan syn men learde er it kappersfak, mar tagelyk bleau er wurkjen oan in muzykkarriêre, dy't fral op Dútslân rjochte wie. Begjin jierren 70 gong er optreden mei mei de gegeliedingsband 'Les Cigales'. Dat late yn 1972 al ta ge grutste hit út syn karriêre: Meisjes met rode haren stie 17 wiken yn de Nederlânske Top 40 en 12 wiken yn de Daverende Dertig. It lietsje wie ek opnaam yn de film Turks Fruit. Dat earste súkses hat Jansen nea wer helje kinnen, mar hy hie wol in tal lytsere hits yn de jierren 70 en 80, wêr't it fan Frans Bauer en Marianne Weber covere Zeven brieven ien fan wie. It lêste hitsje hie Jansen yn 1992, doe't Zeg eens meisje it 34e plak helle. Hy bleau lykwols singles en albums meitsjen en trede er in protte op op feesten dêr't it Nederlânsktalige liet/libbensliet sintraal stie, bygelyks de populêre Mega Piratefestinen. Yn 2000 krige er mei weromwurkjende krêft in [gouden plaat]] foar Meisjes met rode haren, nei't út in nije tellen blykte dat der 150.000 platen fan ferkocht wiene. Njonken de muzyk trainde Jansen plysjehûnen en hie er in stoeterij, dêr't er minihynders fokte. Jansen stoar mei 56 jier. Neffens Menno Muis die er himsels tekoart. It nûmer \"Schaam je voor je tranen niet\" fan Jansen waard op syn begraffenis ôfspile.","sentiment":"fy","name":"West Frisian","natural":"Frysk"},{"value":"* 2004: In Griekenland","sentiment":"fy","name":"West Frisian","natural":"Frysk"},{"value":"Matthew Gregory Lewis (Londen, 9 july 1775 – dêre, 16 maaie 1818) wie in Ingelsk romanskriuwer en dramaturch, faak ek oantsjutten as \"Monk\" Lewis, fanwege it grutte súkses fan sy klassike goatyske roman The Monk.","sentiment":"fy","name":"West Frisian","natural":"Frysk"},{"value":"Lewis soe ynearsten diplomaat wurde, lyk as syn heit Matthew Lewis. Hy studearre oan Westminster School en Christ Church yn Oxford. Lewis brocht syn skoalfakânsjes meast fier fan hûs troch om him ta te rieden foar syn takomstige karriêre en om moderne talen te learen. Sa reizge er nei Chatham, Skotlân en it fêstelân fan Jeropa. Yn 1791 wie er yn Parys en fan 1792 oant 1793 wie er yn it Dútske Weimar, dêr't kunde krige oan Goethe, Schiller, Wieland en Kotzebue. Yn 1794 hold er tsien wiken yn De Haach ta en dêr wie it dat er ynspiraasje krige foar it skriuwen fan de goatyske roman The Monk. Noch foardat er werom nei Ingelân gie hie er it boek ôf. Hy wie doe skraachwurk tweintich jier. The Monk beskriuwt de delgeande spiraal dêr't it libben fan in sadistyske, op seks beluste muonts mei de namme Ambrosio yn telâne komt. It ferhaal tilt op fan sadisme, mar fan magy, seksuele aktiviteiten binnen de muorren fan in kleaster, in ferbûn mei Satan, in ferkrêfting, nonnen dy't in famke tramtearje en ynsest, en hat ta de ferbylding sprekkende eleminten as de Wandeljende Joad en de Spaanske Inkwisysje. The Monk waard in jier nei de earste publikaasje ferbean. Lewis hat doe in nije, keinere ferzje útbrocht. De tema's út it boek bleaune lykwols oerein. It boek soarge foar in protte opskuor, sawol fanwege de ôfgryslike ynhâld as it feit dat in geastlike it kweawillige haadpersoanaazje yn it ferhaal is. Troch alle spul wie Lewis' namme wol fuortendaliks bekend by foar- en tsjinstanners. Nei in tal jierren yn de polityk besleat Lewis dat er him leaver literatuer dwaande hâlde woe. Dat hy gie fierder mei it skriuwen fan proaza, mar ek mei fertalen en skriuwen foar toaniel. Lewis wie lid fan it Legerhûs fan 1796 oant 1802. Syn heit liet him grutte oerseeske besittingen nei dat hy waard in tige begoedich man. Yn 1815 besocht er syn Karibyske besittings foar de earste kear. In jier letter gie er op besite by Percy en Mary Shelley yn Switserlân. Yn 1817 ferfear er nei Jamaika mei it doel de libbensomstannigheden fan syn slaven te ferbetterjen. Hy hie dêr twa plantaazjes en meiïnoar goed 500 slaven. Op de weromreis nei Ingelân stoar er lykwools oan in tropyske koarts.","sentiment":"fy","name":"West Frisian","natural":"Frysk"},{"value":"De Gazastreek, Gazastrook of Gazastripe is in kustgebiet oan de eastlike Middellânske See en leit tusken Israel en Egypte. It sintrum fan de Gazastreek is de stêd Gaza. Der wenje likernôch 1,8 miljoen minsken yn it gebiet. Bestjoerlik is de Gazastreek formeel ûnderdiel fan de Autonome Palestynske Gebieten.","sentiment":"fy","name":"West Frisian","natural":"Frysk"},{"value":"De boaiem yn de Gazastreek bestiet benammen út sângrûn en dunen. Sa’n 14 persint fan de hiele Gazastreek kin foar de lânbou brûkt wurde. De lingte fan noard nei súd is 40 kilometer, de breedte ferskilt fan 6 oant 14 kilometer. De oerflak fan it hiele gebiet beslacht 360 km², sawat likegrut as dat fan de gemeente De Fryske Marren en jústsjes grutter as de ûnôfhinklike steat Malta. It heechste punt fan de Gazastreek is de berch Abu Auda mei in hichte fan 105 meter. Jierliks falt der tusken de 150 en 450 milymeter rein; fierders hat it gebiet aardich wat grûnwetter ta foldwaan. Foar it kustgebiet lizze in stikmannich ierdgasfjilden. Yn it suden grinzet de lânstripe oan de Egyptyske Sinaï, yn it noarden en easten oan Israel. De Middellânske See yn it westen stiet ûnder Israelyske kontrôle. De lângrins mei Israel wurdt foarme troch in barriêre fan elektryske stekken en stikeltrie. De gruttere stêden binne Gaza-Stêd, Rafah, Abasãn, Khan Younis en Dayr al Balah.","sentiment":"fy","name":"West Frisian","natural":"Frysk"},{"value":"De grinzen fan de Gazastreek binne fêststeld nei in wapenstilstân tusken Egypte en Israel nei de Arabysk-Israelyske oarloch fan 1948, wêrnei’t de Britten harren troepen weromloeken út it gebiet. De lânstripe waard earst troch Egypte beset, mar letter oernommen troch Israel nei’t se Israelyske oerwinning yn de Seisdeiske Kriich yn 1967. It gebiet waard net ynnommen troch Israel, mar mei de beskerming fan it Israelyske leger mochten Israelyske kolonisten wol delsettingen bouwe yn it gebiet. Mei de Oslo-akkoarden yn 1993 tusken Israel en Palestina kaam in grut diel fan de lânstripe ûnder Palestynske bestjoer. Yn de Oslo-akkoarden stie ûnder oaren dat it Israelyske leger him weromlûke soe út de Gazastreek. Yn febrewaris 2005 joech de Knesset goedkar oan in plan om it leger werom te heljen út Gaza en Joadske delsettingen te sluten. Op 12 septimber 2005 makke it Israelyske regear wrâldkundich dat der nei 38 jier in ein kommen wie oan de besetting fan de Gazastreek. Noch hieltyd wurdt de Gazastreek troch de Feriene Naasjes sjoen as in gebiet dat troch Israel beset is, want de Palestynske gebieten foarmje gjin soevereine steat. Yn 2007 kaam Hamas, nei in ynterne oarloch mei Fatah, yn de Gazastreek oan ‘e macht en naam fuort ek de militêre kontrôle oer it gebiet oer. Troch de machtsoername fan Hamas boaze it konfilkt mei Israel oan. Hamas fjurre raketten ôf op Israelyske wengebieten, sadat it Israelyske leger yn desimber 2008 de wapens opkrige. Mei loftoanfallen en in grûnoffensyf besocht it Israelyske leger de raketoanfallen fan Hamas te stopjen. Nei 22 dagen hie Israel syn militêre doelen helle en luts syn leger werom. Nei it militêre yngripen wienen it tal raketoanfallen minder wurden, lykwols hie de befolking yn Gaza in soad lijen fan it Israelyske offensyf. Yn 2009 waard bekend dat Egypte begûn wie mei de bou fan in muorre tusken Egypte en de Gazastreek, dy’t 20-30 meter ta de grûn yn moast. Egypte woe mei de muorre it smokkeljen troch tunnels ûnmooglik meitsje. Tunnels dy’t troch Egypte ûntdekt waarden, waarden ferneatige of opfolle mei gas, sadat ferskate Palestinen kamen te ferstjerren.","sentiment":"fy","name":"West Frisian","natural":"Frysk"},{"value":"De beamgrins is de grins fan in habitat dêr't beammen foarkomme. Oare kant de beamgrins litte de klimatologyske omstannichheden beammegroei net mear ta.It bekendste soarte fan beamgrins wurdt feroarsake troch temperatuerferskillen. Dat type beamgrins komt foar yn berchtmen en yn 'e beide poalsirkels. Yn Jeropeeske berchtmen leit de beamgrins likernôch tusken de 1.800 en de 2.200 m hichte. Njonken temperatuer kinne ek oare faktoaren in rol spylje. Sa besteane der oan 'e bûtenrânen fan woastinen beamgrinzen dy't feroarsake wurde troch drûchte. Ek kinne oanhâldende hurde wyn en it sâltgehalte yn 'e boaiem in beamgrins feroarsaakje. Beamgrinzen sjogge der fan in ôfstân út as in skerpe demarkaasjeline, mar neigeraden dat men tichterby komt, wurdt dúdlik dat it eins in stadich ôfnimmen of weikwinen fan 'e beammegroei is. De beammen komme minder foar, bosken tinje út en beammen wurde koarter en lytser oant se úteinlik alhielendal ophâlde.","sentiment":"fy","name":"West Frisian","natural":"Frysk"},{"value":"De Hawaï-eilannen, sekuerder de Hawaiï-eilannen (Ingelsk: Hawaiian Islands; Hawaïaansk: Mokupuni o Hawai‘i), binne in arsjipel besteande acht grutte eilannen, ferskate atollen en in grut tal lytsere eilantsjes en ûnderseeske bergen dy't likernôch midden yn 'e Stille Oseaan leit. Foarhinne stiene de Hawaï-eilannen bekend as de Sandwicheilannen, in namme dy't har yn 1778 taparte wie troch de Britske ûntdekkingsreizger James Cook, ta eare fan 'e doetiidske Britske minister fan Marine, John Montagu, 4e greve fan Sandwich. De hjoeddeiske namme is ôflaat fan 'e namme fan it grutste eilân, Hawaï.","sentiment":"fy","name":"West Frisian","natural":"Frysk"},{"value":"De Hawaï-eilannen lizze likernôch sintraal yn 'e Stille Oseaan, en hawwe mei-inoar in oerflak oan lân dat 16.636½ km² beslacht. De eilannegroep, dy't foarme is troch fulkanyske aktiviteit, strekt him út oer in ôfstân fan 2.400 km², fan it eilân Hawaï yn it súdeasten oant it atol Kure yn it noardwesten. It tichtsbye fêstelân leit op 3.000 km ôfstân. Utsein it eilân Midway, dat in ûnynkorporearre territoarium fan 'e Feriene Steaten is, wurdt de hiele arsjipel bestjoerd as de Amerikaanske steat Hawaï.","sentiment":"fy","name":"West Frisian","natural":"Frysk"},{"value":"Der binne 8 gruttere eilannen yn 'e arsjipel, dy't bekendsteane as Boppewynske Hawaï-eilannen. Dat binne, fan east nei west:","sentiment":"fy","name":"West Frisian","natural":"Frysk"},{"value":"Bewesten Niïhau lizze noch 10 lytsere eilannen en atollen en 119 eilantsjes en riffen, dy't allegear ûnbewenne binne. Mei-inoar foarmje dizze eilantsjes de Noardwestlike Hawaï-eilannen of de Underwynske Hawaï-eilannen. De tsien grutsten fan dizze eilannen binne:","sentiment":"fy","name":"West Frisian","natural":"Frysk"},{"value":"De Hawaï-eilannen hawwe har ûntjûn trochdat de Pasifyske plaat mei in faasje fan likernôch 51 km yn 'e miljoen jier yn 'e rjochting fan it noardwesten oer in fulkanysk aktyf plak yn 'e mantel fan de Ierde hinne skoot. Sadwaande hat it meast súdeastlike eilân (hjoed de dei Hawaï) aktive fulkanen, wylst de oare eilannen dy net mear hawwe. Boppedat is it meast súdeastlike eilân ek it grutste, mei't dizze fulkanysk foarme eilannen meitiid stadichoan belúnje, oant se úteinlik wer yn 'e see fuortsakje. Sadwaande wurde de Hawaï-eilannen ek wat langer wat lytser neigeraden dat men fierder nei it noardwesten ta giet. It âldste eilân is Kure, dat likernôch 28 miljoen jier lyn foarme waard, wylst Hawaï mei in âldens fan 400.000 jier it jongste is. Mear as de helte fan it oerflak fan it eilân Hawaï wurdt yn beslach nommen troch de ûnbidich grutte fulkaan de Mauna Loa, hoewol't ien fan 'e oare fjouwer fulkanen op it eilân, de Mauna Kea, mei in hichte fan 4.205 m heger is.Om 300 (n.Kr.) hinne arrivearren de earste minsken op 'e Hawaï-eilannen, dat Polyneziërs wiene dy't nei alle gedachten fan 'e Markwesaseilannen yn it hjoeddeiske Frânsk-Polyneezje kamen. In twadde migraasjeweach, mei kolonisten fan Raiateia en Bora Bora (ek yn Frânsk-Polyneezje), folge yn 'e alfde iuw. Mooglik wie de Spaanske seefarder Ruy López de Villalobos yn 1542 de earste Jeropeaan dy't de Hawaï-eilannen ûntdiek, mar dêr is gjin goed ferslach fan en sadwaande is dizze 'ûntdekking' omstriden. It earste dokumintearre besyk fan in Westerske ûntdekkingsreizger oan 'e Hawaï-eilannen fûn plak op 18 jannewaris 1778, doe't de Britske seefarder James Cook de arsjipel oandie. Ta eare fan 'e doetiidske Britske minister fan Marine, John Montagu, 4e greve fan Sandwich, neamde Cook de troch him ûntdutsen eilannegroep de Sandwicheilannen. Omtrint 1840 kaam lykwols ek yn it Ingelsk de lânseigen namme Hawai‘i yn gebrûk. Bestjoerlik waarden de eilannen yn 1795 troch kening Kamehameha de Grutte feriene ta ien lân, it Keninkryk Hawaï. Geandewei de njoggentjinde iuw setten har almar mear Amerikanen op 'e arsjipel nei wenjen, mar de eilannen bleaune in ûnôfhinklike steat oant de kolonisten yn 1893 by de steatsgreep tsjin de Hawaïaanske monargy de lêste regearjende monarch, keninginne Lili‘uokalani, ôfsetten. Neitiid waard de Republyk Hawaï útroppen, wêryn't de blanke kolonisten it foar it sizzen hiene, oant de eilannen yn 1898 anneksearre waarden troch de Feriene Steaten. Neitiid foarme de arsjipel it Amerikaanske Territoarium Hawaï oant it gebiet yn 1959 as de fyftichste steat talitten waard ta de Amerikaanske Uny.","sentiment":"fy","name":"West Frisian","natural":"Frysk"},{"value":"* maart of april - Yn Atene wurde by de jierlikse toanielwedstryd ûnder it Feest fan Dionysus foar it earst njonken trageedzjes ek komeedzjes opfierd.","sentiment":"fy","name":"West Frisian","natural":"Frysk"},{"value":"Jenny Hendrix, echte namme: Heather Ann Dorsey (New Port Richey (Floarida) 5 april 1986), is in Amerikaansk neakenmodel, stripper en pornografysk aktrise fan mingd Filipynsk-Italjaansk etnysk komôf. Har artystenamme wurdt ek wol (mis)stavere as Jenni Hendrix of Jenny Hendricks, en dêropta hat hja yn it ferline ek wol gebrûk makke fan 'e skûlnammen Ariel, Hannah, Hannah Hendrix, Hot Haley en Jordan. Hendrix sette yn 2005 útein mei in wurkpaad yn 'e Amerikaanske pornoyndustry en spile yn in grut tal films. Yn 2011 beëinige se har karriêre as pornoaktrise, mar yn 2016 makke se in comeback. Yn 2009 wûn se in AVN Award (de Oscar fan 'e pornowrâld).","sentiment":"fy","name":"West Frisian","natural":"Frysk"},{"value":"Hendrix waard yn 1986 berne yn New Port Richey, yn 'e Amerikaanske steat Floarida. Hja is fan mingd Filipynsk-Italjaansk etnysk komôf. As tiner fûn se wurk as reklamemodel foar it sinnebrânoaljemerk Hawaiian Tropic en it enerzjydrankmerk Rockstar Energy Drink. Yn 2004, doe't se 18 jier wie, begûn Hendrix as stripper te dûnsjen, wêrnei't se yn 2005, mei 19 jier, har debút makke as pornografysk aktrise (ûnder de skûlnamme Hannah) yn in sêne op 'e webside Captain Stabbin, dy't fêstige is yn súdlik Floarida. Neffens de Internet Adult Film Database (IAFD) spile Hendrix neitiid yn mear as 200 pornofilms, wêrby't se û.m. wurksum wie foar foar sokke foaroansteande labels as New Sensations, Evil Angel, Diabolic Video, Penthouse, Wicked Pictures, Hustler Video, Jules Jordan Video, Elegant Angel, Digital Playground, Zero Tolerance, Red Light District, Digital Sin en Adam & Eve. Dêrnjonken hat Hendrix ek wol wurke foar minder bekende filmstudio's, lykas Third Degree Films, Metro, West Coast Productions, Mile High Media, Legend Video en Pure Play Media. Boppedat wie se ek gauris yn 't spier foar pornowebsiden op it ynternet, wêrûnder BangBros, Reality Kings, Brazzers, Naughty America en Muffia. Foar har aktearwurk waard Hendrix alve kear nominearre foar AVN Award (de Oscar fan 'e pornowrâld), en wûn se yn 2009 yn 'e mande mei Delilah Strong en Michael Stefano de AVN Award yn 'e kategory bêste triosekssêne foar har optreden yn 'e film The Jenny Hendrix Anal Experience. Yn 2011 loek Hendrix har út 'e Amerikaanske pornoyndustry werom, mar yn 2016 makke se in comeback. Se hie fierders ferskate oerstapkes nei de mainstream-film- en muzykyndustry. Sa hie Hendrix yn 2007 in rol yn 'e horrorfilm Live Evil fan regisseur Jay Woelfel. Teffens wurke se yn 2008 mei oan 'e fideoklips fan 'e nûmers ''I'm in Miami, Bitch (sinsurearre ferzje: I'm in Miami, Trick) fan LMFAO en 10 Miles Wide'' fan Escape the Fate.","sentiment":"fy","name":"West Frisian","natural":"Frysk"},{"value":"Jenny Hendrix is fan mingd blank en mongoloïde ras, mei brune eagen en brún hier, dat se gauris blondearje lit. Neffens har offisjele opjefte is se 1.73 m lang, mei in gewicht fan 49 kg, en kupmaat 34D. Oarspronklik hie se kupmaat 34B, mar yn desimber 2008 ûndergie se in boarstfergruttingsoperaasje. Hendrix hat piercings troch har earlellen en in nâlpiercing, en dêropta ferskate tatoeaazjes. Se hat in Hello Kitty-tatoeaazje boppe har rjochterankel, in yin-yangsymboal op har rjochterankel, in fiifpuntige stjer op har lofterpols, en in rôze Hello Kitty-tatoeaazje mei in hert deromhinne op 'e binnenkant fan har rjochterpols.","sentiment":"fy","name":"West Frisian","natural":"Frysk"},{"value":"Billy Glide, echte namme: Tad Douglas Nolen (Los Angeles, 25 july 1970 – Huntington Beach (Kalifornje), 24 maaie 2014), wie in Amerikaansk pornoakteur, waans artystenamme wolris (mis)stavere waard as Billy Glyde of Billie Glide. Hy wurke ek wol ûnder de skûlnamme Dennis Riker, en stie bekend om 'e grutte fan syn penis. Glide sette yn 1995 útein mei in wurkpaad yn 'e Amerikaanske pornoyndustry en spile yn in hiel soad films. Yn 1999 wûn er in AVN Award. Hy bleau aktyf as pornoakteur oant er yn 2014 om it libben kaam troch ynname fan in oerdoazis drugs.","sentiment":"fy","name":"West Frisian","natural":"Frysk"},{"value":"Glide waard yn 1970 berne yn Los Angeles, yn 'e Amerikaanske steat Kalifornje. Yn 1995, doe't er 25 jier wie, begûn er oan in karriêre as pornoakteur, wêrby't er neffens de Internet Adult Film Database (IAFD) troch de jierren hinne yn mear as 1.450 pornofilms spile. Glide kaam al gau bekend te stean om syn spierde uterlik en syn oergrutte penis, dy't de reden wie dat er de bynamme Beer Can (\"Bierblikje\") krige. Wat syn seksuële prestaasje oanbelange, waard er beskôge as ien fan 'e betrouberste akteurs yn 'e Amerikaanske pornoyndustry, en dêropta waard er ek rûnom sjoen as ien fan 'e sympatykste Amerikaanske pornoakteurs fan syn tiid. Njonken syn aktearwurk wie Glide tusken 1998 en 2005 ek aktyf as regisseur fan in fiiftal pornofilms, wêrfan ien foar de lytse filmstudio Boardwalk, ien foar Marine Pacific en trije foar Maximum Xposure. As akteur wurke Glide foar sokke foaroansteande labels as Penthouse, Wicked Pictures, Vivid Entertainment, Jill Kelly Productions, VCA Pictures, Hustler Video, The Score Group, Adam & Eve, Sin City, Devil's Film, New Sensations, Evil Angel, Diabolic Video, Zero Tolerance, Elegant Angel, Digital Playground, Anabolic Video, Red Light District, ClubJenna, Shane's World en Digital Sin. Fierders wied er ek wol te sjen yn films fan minder bekende studio's, lykas Pure Play Media, Legend Video, Mile High Media, Metro, Seymore Butts Home Movies, Girlfriends Films, Taylor Wane Productions, Third Degree Films, Coast to Coast Video en Extreme Associates. En teffens wied er in protte yn 't spier foar pornowebsiden op it ynternet, wêrûnder Reality Kings, Brazzers en Naughty America. Yn 'e mande mei Taylor Hayes en Mr. Marcus wûn Glide yn 1999 in AVN Award (de Oscar fan 'e pornowrâld) yn 'e kategory bêste groepsekssêne, foar syn rol yn 'e film Masseuse 3. Dêrnjonken waard er noch seis oare kearen nominearre foar in AVN Award. Fierders waard er yn 2014 postúm ynhuldige as lid fan 'e AVN Hall of Fame. Under syn hast tweintichjierrige wurkpaad as pornoakteur wurke Glide gear mei aktrises as Britney Amber, Alexis Amore, Eva Angelina, Brittany Andrews, A.J. Applegate, Davia Ardell, Cherokee d'Ass, Bridgette B, Erika Bella, Belladonna, Lexi Belle, Breanne Benson, Nikki Benz, Dru Berrymore, Carmella Bing, Audrey Bitoni, Johnni Black, Julia Bond, Amy Brooke, Ashlynn Brooke, Abbey Brooks, Kaycee Brooks, J.R. Carrington, Charisma Cappelli, Asia Carrera, Kayla Carrera, Catalina, Kimberly Chambers, Brooklyn Chase, Cherokee, Cortknee, Renae Cruz, Cytherea, Daisy Marie, Deauxma, Sophie Dee, Jewel De'Nyle, Tricia Devereaux, Ava Devine, Kelly Divine, Devon, Lexi Diamond, Skin Diamond, Gia DiMarco, Helen Duval, Lacey Duvalle, Allura Eden, Alana Evans, Rita Faltoyano, Sana Fey, Jada Fire, Shay Fox, Ana Foxxx, Diamond Foxxx, Kimberly Franklin, Havana Ginger, Dillion Harper, Taylor Hayes, Allie Haze, Jenna Haze, Jenny Hendrix, Tara Holiday, Houston, Franceska Jaimes, Nikita von James, Dani Jensen, Jenaveve Jolie, Julia Ann, Kagney Linn Karter, Katja Kassin, Keisha, Jill Kelly, Bridgette Kerkove, Kerry Louise, London Keyes, Austin Kincaid, Diamond Kitty, Katie Kox, Renee LaRue, Melissa Lauren, Shayla LaVeaux, Brooklyn Lee, Lucy Lee, Miko Lee, Ashlynn Leigh, Shawna Lenée, Leila Ley, Alina Li, Rebeca Linares, Lisa Lipps, Lexxxi Lockhart, Alexis Love, Brianna Love, Lovette, Mya Luanna, Chastity Lynn, Gina Lynn, Krissy Lynn, Jade en Nyomi Marcela, Madelyn Marie, Sabrine Maui, Tanner Mayes, Jynx Maze, Gianna Michaels, Trina Michaels, Mariah Milano, Memphis Monroe, Tyra Moore, Tiffany Mynx, Alexandra Nice, Nika Noire, Bree Olson, Tera Patrick, Alanah Rae, Taylor Rain, Harley Raine, Riley Reid, Olivia del Rio, Rocki Roads, Abby Rode, Kristina Rose, Sativa Rose, Rachel Roxxx, Dylan Ryder, Adriana Sage, Jasmin St. Claire, Katie St. Ives, Savanna Samson, Andy San Dimas, Hillary Scott, Alexandra Silk, Shane, Sheena Shaw, Selena Silver, Aurora Snow, Charmane Star, Lela Star, Bobbi Starr, Rachel Starr, Sydnee Steele, Jada Stevens, Misty Stone, Delilah Strong, Shyla Stylez, India Summer, Puma Swede, Stephanie Swift, Kobe Tai, Mika Tan, Tanya Tate, Alexis Texas, Kya Tropic, Flower Tucci, Angelina Valentine, Stacy Valentine, Megan Vaughn, Juelz Ventura, Dana Vespoli, Taylor Wane, Teri Weigel, Kelly Wells, Sienna West, Delta White, Jennifer White, Tarra White en Mahina Zaltana,","sentiment":"fy","name":"West Frisian","natural":"Frysk"},{"value":"Glide troude nea, mar hie al in dochter. Hy wie goed befreone mei pornoaktrise Alana Evans.","sentiment":"fy","name":"West Frisian","natural":"Frysk"},{"value":"Billy Glide kaam op 24 maaie 2014, doe't er 43 jier wie, te ferstjerren yn Huntington Beach, ûnder de reek fan Los Angeles, yn súdlik Kalifornje. Yn 't earstoan gie it ferhaal dat er biten wie troch in rattelslange wylst er in freon holp by it ferhúzjen, en dat er wegere hie dêrfoar medyske fersoarging te sykjen. Letter kaam lykwols út dat de wiere deadsoarsaak in (wierskynlik by fersin ynnommen) oerdoazis drugs west hie.","sentiment":"fy","name":"West Frisian","natural":"Frysk"},{"value":"Warkum (Nederlânsk en offisjeel: Workum) is in eardere gemeente yn 'e Súdwesthoeke fan Fryslân, dy't inkeld de histoaryske stêd Warkum en omkriten omfieme. De gemeente Warkum hie op 1 jannewaris 1981 4.440 ynwenners, en besloech in oerflak fan 28,41 km². De gemeente Warkum gie yn 1984 op yn Nijefurd.","sentiment":"fy","name":"West Frisian","natural":"Frysk"},{"value":"De gemeente Warkum lei yn 'e Fryske Súdwesthoeke en waard yn it westen ôffrede troch de kust fan 'e Iselmar (foar 1932 de Sudersee). It gebiet waard fierders yn it noarden begrinzge troch de gemeente Wûnseradiel, yn it easten troch de gemeente Wymbritseradiel, yn it súdeasten en suden troch de gemeente Himmelumer Aldefurd en yn it súdwesten troch de gemeente Starum. Mei in oerflak fan 28,41 km² hie Warkum oarspronklik de grutste klokslach fan alle Fryske stêden.","sentiment":"fy","name":"West Frisian","natural":"Frysk"},{"value":"Warkum krige yn 1399 stedsrjochten, wat sjoen wurde kin as it begjin fan it gemeentlik bestjoer. It hearde ta it kertier Westergoa, krektlyk as de stêden Boalsert, Drylts, Frjentsjer, Harns, Hylpen, Snits en Starum. Warkum hie oarspronklik benammen in sintrumfunksje foar it omlizzende plattelân, mar meitiid waard de agraryske sektor stadichoan minder wichtich foar de stêd. Yn 'e Saksetiid foarme Warkum de thúsbasis fan 'e Fryske frijheidsstrider Grutte Pier, dy't hjirwei syn ynfallen yn Hollân útfierde. Yn 1515 waard de stêd plondere troch de Swarte Heap, in Saksyske rôversbinde dy't de aartsfijannen fan Grutte Pier-en-dy wiene. Nei dy ûnlijige tiden briek in perioade fan tanimmende wolfeart oan foar Warkum, dy't benammen stipe op 'e hannel en de fiskerij. Fral de ielfiskerij wie tige wichtich, en oant 1914 fearen Warkumer aken nei Londen om dêr harren iel te ferkeapjen. By de gemeentlike weryndieling fan 1984 waard Warkum as gemeente opheft en mei de gemeenten Hylpen en Starum en it grutste diel fan Himmelumer Aldefurd gearfoege ta de nije gemeente Nijefurd. It gemeentehûs fan Nijefurd kaam yn Warkum te stean, sadat der doe foar de ynwenners fan 'e stêd net in protte feroare. By in nije gemeentlike weryndieling, yn 2011, waard Nijefurd op syn beurt opheft en mei de gemeenten Boalsert, Snits, Wymbritseradiel en Wûnseradiel gearfoege ta de nije fúzjegemeente Súdwest-Fryslân.","sentiment":"fy","name":"West Frisian","natural":"Frysk"},{"value":"Op 1 jannewaris 1981 hie de gemeente Warkum in befolking fan 4.440 minsken. De befolkingstichtens bedroech doe troch de grutte en hast ûnbewenne klokslach 156,3 minsken de km². Op it mêd fan 'e godstsjinst wie yn 1971 42,6% fan 'e befolking fan Warkum herfoarme, 18,5% grifformeard en 22,5% roomsk. Fierders bestie 11,4% fan 'e ynwenners út ateïsten en agnosten. Wat de polityk oangie, wie it CDA yn Warkum fierwei de grutste partij. By de ferkiezings foar de Provinsjale Steaten fan Fryslân fan 1978 krigen de CHU, ARP en KVP (dy't yn 1980 fúzjearje soene ta it CDA) mei-inoar 58,7% fan 'e stimmen; de PvdA 19,2%; de VVD 8,0%; de FNP 7,5%; en D66 3,0%. Yn 1971 wie fan 'e befolking fan 'e gemeente Warkum 19,1% wurksum yn 'e lânbou; 38,3% yn 'e yndustry; en 39,5% yn 'e tsjinstesektor. It wurkleasheidspersintaazje bedroech yn 1981 foar manlju 12,2% en foar froulju 11,6%.","sentiment":"fy","name":"West Frisian","natural":"Frysk"},{"value":"Willem Harmsma (Hasselt, 30 septimber 1913 – Amsterdam, 11 novimber 1966) wie in Nederlânsk boargemaster en politikus.","sentiment":"fy","name":"West Frisian","natural":"Frysk"},{"value":"Harmsma wie in soan fan Oebele Harmsma en Jannetje Swaan. Heit waard berne op De Himrik, waard learaar yn Dokkum en letter skoalhaad yn Hasselt. Yn 1938 boaske Harmsma oan Greta Cornelia Otten (1909-1984). Harmsma gie nei de HBS en wurke dêrnei as folontêr by de gemeente Hasselt en as amtner by de sekretary fan de gemeenten Borger (1933-1935) en Vriezenveen (1935-1937). Fan 1937 oant 1947 wie er adjunkt-direkteur fan de Verenigde Uitgeverijen Gemeente Administratie yn Foarburch. Yn de Twadde Wrâldoarloch wie Harmsma warber yn it ferset. Nei de befrijing waard er lid fan de need-gemeenteried fan Foarburch en dêrnei wethâlder fan finânsjes en loko-boargemaster. Per 1 desimber 1947 waard er beneamd ta boargemaster fan Opsterlân, dêr't syn pake en beppe ek wennen. Dêrnjonken wie er lid fan de Provinsjale Steaten fan Fryslân en foarsitter fan de PvdA-fraksje. Op 16 april 1966 waard Harmsma boargemaster fan Ljouwert. Sân moanne letter, op de weromreis fan in gearkomst yn De Haach, krige er yn Amsterdam in hertoanfal en stoar. Hy waard te hôf brocht yn syn wenplak Olterterp.","sentiment":"fy","name":"West Frisian","natural":"Frysk"},{"value":"De keunstskilder Sjoerd de Vries hat Harmsma portretearre.","sentiment":"fy","name":"West Frisian","natural":"Frysk"},{"value":"Dieltrekker of dieltsjogger is in ornitologyske term foar in fûgelsoarte dy't by 't simmer yn (û.m.) Nederlân briedt, mar syn briedgebiet foar de winter foar in part ferlit. Dêrby wurdt dan yn 'e súdliker dielen fan it briedgebiet de fuorttrekkende simmerpopulaasje yn 'e winter ferfongen troch in oare populaasje, dy't by 't simmer yn it noardlike diel fan it briedgebiet libbet. It begryp dieltrekker moat net betize wurde mei in simmerfûgel, in fûgel dy't syn briedgebiet yn (û.m.) Nederlân by 't winter folslein ferlit. Foarbylden fan dieltrekkers binne de bûnte lyster, de protter, it readboarstke, de toefein, it waarlamke en de wylde ein.","sentiment":"fy","name":"West Frisian","natural":"Frysk"},{"value":"Freedom is in album fan de Kanadeeske muzikant en ferskeskriuwer Neil Young. Dit album is yn 1989 útkaam en it wie syn earste suksesfolle album sûnt “Rust never sleeps” dat yn 1979 útbrocht wie. It liet “Rockin’ in the Free World”stiet twa kear op dit album, it begjint mei in akoestyske fersje en it einiget mei in elektryske. Linda Ronstadt sjongt mei op de ferskes \"Hanging on a limb” en \"Too far gone\"","sentiment":"fy","name":"West Frisian","natural":"Frysk"},{"value":"It album bestiet út de folgjende lieten.","sentiment":"fy","name":"West Frisian","natural":"Frysk"},{"value":"*  Diskografy","sentiment":"fy","name":"West Frisian","natural":"Frysk"},{"value":"In snaffel of snabel is de bek van een fûgel.","sentiment":"fy","name":"West Frisian","natural":"Frysk"},{"value":"De snaffel fan in fûgel bestiet út hoarnich materiaal en hat yn de rin fan de evolúsje fan de fûgels de kaken en tosken ferfongen. Tosken binne yn ferhâlding swier en foar in dier dat trochgeans fleant is it wichtich om sa licht mooglik bout te wêzen. Guon fûgelsoarten hawwe lytse kartels oan de snaffel dy't oan tosken tinken dogge.","sentiment":"fy","name":"West Frisian","natural":"Frysk"},{"value":"In fûgel brûkt syn snaffel ûnder oaren om iten te pakken, mar troch it ûntbrekken fan tosken is it kôgjen ferfongen troch in tal oare funksjes. Guon fûgels hawwe in krop, in útstyksel fan de slokterm op de hichte fan de kiel dêr't de earste fase fan de fertarring plak fynt. Dernei giet it iten nei de mage. Sieditende fûgelsoarten slokke stientsjes troch, dy't yn de mage helpe it iten te fermeallen. Fleisiters slokke grutte parten fan harren proai yn ien kear troch en spuie de net te fertarren dielen, sa as bonken en hier, wer út yn de foarm fan braakballen.","sentiment":"fy","name":"West Frisian","natural":"Frysk"},{"value":"Foar harren ferdigening brûke fûgels earder harren wjukken of poaten dan harren snaffel. Fûgels mei lange en spitse snaffels meie wol pikke. Se mikke dan faak op de eagen fan harren bedriger. Fûgels mei koarte sterke snaffels sa as pappegaaien sille earder bite. Under inoar fjochtsje dizze fûgels lytse konflikten út troch inoar mei de poaten te pakken. Earnstige rûzjes wurde mei harren sterke snaffel útfjochte werby se elkoar slim ferwûnje kinne. Pappegaaien sille it fjochtsjen mei harren snaffel dan ek safolle as mooglik mije.","sentiment":"fy","name":"West Frisian","natural":"Frysk"},{"value":"Somtiden wurdt snaffel ek brûkt foar de bek fan it Fûgelbekdier, in soarte út de klasse fan de Sûchdieren. Yn it taalgebrûk wurdt mei snaffel ek wol op de mûle fan in minske doeld: \"Hâld dyn snaffel.\" (\"Hâld dy stil\").","sentiment":"fy","name":"West Frisian","natural":"Frysk"},{"value":"In sjamaan is meastal in man, mar ek wolris in frou, dy't by steat is en kom yn kontakt mei de geastewrâld, en dy't dat docht om foardiel te beheljen foar syn of har folk, stamme, klen of famyljegroep, bygelyks troch genêzing fan sykten of foarsizzing fan 'e takomst. De leauwensopfetting om syn of har persoan hinne is sjamanisme.","sentiment":"fy","name":"West Frisian","natural":"Frysk"},{"value":"De posysje fan sjamaan is al hiel âld en wie eartiids noch folle algemiener as no. Sa is it bekend dat de posysje fan de ferneamde filosofen fan it âlde Grikelân, lykas Sokrates, Plato en Aristoteles, fuortkaam út dy fan 'e folle âldere tradysje fan 'e iatromantes. Dat wurd, yn it inkeltal Iatromantis, is gearstald út iatros, \"genêzer\", en mantis, \"sjenner\". Dy sjamaaneftige figueren, dy't neffens histoaryske boarnen noch yn 'e 5e iuw f.Kr. bestien hawwe moatte, waarden by steat achte ta bjusterbaarlike prestaasjes, lykas takomstfoarsizzing, wûnderferrjochting, oantinken oan eardere libbens en autoteleportaasje.","sentiment":"fy","name":"West Frisian","natural":"Frysk"},{"value":"By de measte folken binne de sjamanen manlik, mar froulike sjamanen binne net ûngewoan. Sa komt it by de Eskimo's, bygelyks, inkeld foar dat de sjamaan froulik is, mar meastal wurdt dy funksje by harren troch manlju ferfolle. By Mongoalske folken komme sawol manlike as froulike sjamanen foar, sûnder ûnderskie fan wurk. In manlike sjamaan wurdt in boo neamd en in frouliken in udgan. De Koreaanske sjamanen, de mudang, binne frijwol altyd froulju. De bisu, de sjamanen fan 'e Bûginezen fan westlik Sulawesi en súdlik Borneo en fan 'e Makassaren fan súdwestlik Sulawesi, kinne sawol manlju as froulju wêze, mar klaaie en hâlde en drage harren yn beide gefallen as froulju. Dizze sjamanistyske travesty komt foar ek by de Dajak-folken fan Borneo.","sentiment":"fy","name":"West Frisian","natural":"Frysk"},{"value":"De Swazi, fan Swazilân en oangrinzgjende regio's fan Súd-Afrika en Mozambyk, hawwe twa soarten sjamanen. De \"echte\" sjamaan is de inyanga, ornaris in man, dy't sûnensswierrichheden analysearret en de takomst foarseit út patroanen yn 'e troch him útsmiten bonkjes. De sangoma, ornaris in frou, is mear in krûdedokter, hoewol't se ek oan psychoterapy docht. De Xhosa fan Súd-Afrika kenne itselde ûnderskie, mar by harren binne sawol de igqirha, de sjamaan, as de ixhwele, de medisynman, manlju. By de Malagassi fan Madagaskar bestiet in oare twadieling. De \"echte\" sjamaan is by harren de ombiasy, dy't kommunisearret mei de geastewrâld, sykten genêst, kweageasten útbant en in negative vintana of lotsfoarsizzing yn blâns bringt. In mpanandro is mear in soarte fan astrolooch, dy't in tige grutte kennis fan vintana hat en sykte, lok en ûngelok foarsizze kin. By guon Malagassi-stammen wurde de ombiasy en de mpanandro ek wol kombinearre yn ien persoan.","sentiment":"fy","name":"West Frisian","natural":"Frysk"},{"value":"Hoe't men sjamaan wurdt, kin per folk of kultuergebiet ferskille, mar de measte natoerfolken erkenne by harren sjamanen allinne in foarm fan erfopfolging. Dat hoecht net de Westerske, patriargale fererving te wêzen. By in oantal folken, lykas de Minangkabauwers fan westlik Sumatra, ferrint de erfopfolging matriargaal, dus troch de mem, en ek by de Chibcha (Muysca) fan sintraal Kolombia is it sjamanisme erflik yn 'e froulike line, mar dêr wurdt de sjamaan opfolge troch de soan fan syn suster. By Mongoalske folken wurde minsken sjamaan of troch erfopfolging of nei in heapsteapse en lange tiid fan sykte. Ek de mudang fan Korea kinne op twa manearen ta har ropping komme. De meast foarkommende dêrfan is troch it ervjen fan 'e feardichheden dy't nedich binne fan har foarâlden, dêr't drekte erfopfolging trouwens net needsaaklik by is. Mar it is ek mooglik om sjamaan te wurden neidat men troch in geast yn besit nommen is. Soks wurdt net needsaaklikerwize sjoen as wat ferkeards, mar men moat dan wol leare mei dy geast te kommunisearjen. Yn sa'n gefal giet men yn 'e lear by in ûnderfûne mudang, foar in perioade fan maksimaal tsien jier.","sentiment":"fy","name":"West Frisian","natural":"Frysk"},{"value":"Oer de psychyske eigenaardichheden dy't sjamanen geskikt meitsje foar wat se dogge, besteane ferskillende mienings. De natoerfolken sels sjogge sjamanen faak as minsken dy't yn harren jonkheid slimme lichaamlike of emosjonele trauma's trochmakke hawwe en dy't deryn slagge binne harsels te genêzen op in manear dy't harren de beskikking jûn hat oer boppenatoerlike krêften, sadat se by steat binne en gean om mei de geastewrâld. Guon ûndersikers beskôgje sjamanen lykwols earder as ynstabile lju, lichaamlik lykas epileptisy of geastlik lykas skizofrenen, dy't yn harren rol as sjamaan in sosjaal akseptabele en sels nuttige útlit foar harren ôfwiking fûn hawwe.","sentiment":"fy","name":"West Frisian","natural":"Frysk"},{"value":"De omstannichheden dêr't de sjamanen harren wurk ûnder dwaan moatte, ferskille fan folk ta folk. By de folken fan 'e Pueblo-kultuer, dêr't elts doarp of pueblo in lytse teokrasy wie, hie de sjamaan, de cacique, net allinne de lieding oer spirituële seremoanjes, mar wied er ek de wrâldske lieder. Yn noardlik Sibearje kaam it foar dat sjamanen operearren sûnder beheind maatskiplik draachflak, lykas by de Tsjûktsjen en de Korjaken, yn in klenferbân, lykas by de Toengoezen en de Joekagieren, of yn in beskate regio, lykas by de Nganasani. Ek op it prekristlike Tahity en de omlizzende Genoatskipseilannen, yn 'e Stille Súdsee, hienen de sjamanen gjin fêst wenplak, mar reizgen se fan doarp nei doarp of sels fan eilân nei eilân. By de Maori's fan Nij-Seelân wienen se ek ferantwurdlik foar it behâld fan 'e skiednis, genealogy, ferhalen en lieten fan 'e stamme.","sentiment":"fy","name":"West Frisian","natural":"Frysk"},{"value":"Meastal wurkje sjamanen net folslein op eigen manneboet, mar is der dochs mar in bytsje kontakt mei harren amtgenoaten. Mar op guon plakken hawwe se harren feriene yn al of net geheime genoatkippen dy't om 'e safolle tiid gearkomme om ferhalen en metoaden út te wikseljen en kennis te ferdjipjen. Ien fan 'e bêste en bekendste foarbylden fan sa'n sjamanegenoatskip is de Midewiwin, it Grutte Medisyn-genoatkip, dat it geastlik libben fan 'e Noardamerikaanske stammen fan it westlike gebiet fan 'e Grutte Marren behearske. Benammen foar de Chippewa is dat goed dokumintearre. Nei alle gedachten wie dit genoatkip tige âld, eat dat ôf te lieden is út 'e grutte fersprieding yn it oangeande gebiet, dêr't yn elts gefal de Algonkwynske Chippewa, Sauk en Fox, Potawatomi, Menominee en Kickapoo en de Siouaanske Winnebago de rituëlen al sûnt minskewitten útfierden. In oar foarbyld fan in sjamanegenoatskip wurdt foarme troch de Arioi fan it prekristlike Tahity en de omlizzende Genoatskipseilannen, dy't fral bekend wurden binne om wat de Jeropeanen seachen as har eksessen, lykas in oerfloed oan seksuële aktiviteit yn harren religieuze seremoanjes en it by de berte deadzjen fan 'e neiteam fan Arioi. Wer't de Arioi al maatskiplik dúdlik in groep apart foarmen, mar om't se gjin bêrn hawwe moasten gjin erflike groep, wienen de kalinderpreesters fan 'e Maya's feriene yn in maatskiplike kaste, mei de heechste posysje yn 'e Maya-maatskippij. Oan it haad fan 'e kaste stie de hegepreester, de halach uinic (\"wierlike minske\").","sentiment":"fy","name":"West Frisian","natural":"Frysk"},{"value":"Wer in oare sitewaasje giet it wurk fan sjamanen oan yn gebieten dy't yn haadsaak oergongen binne nei ien fan 'e wrâldgodstsjinsten. Sa steane ek hjoed de dei noch de âlde sjamanen, de dukuns, yn heech oansjen by de oars strang islamityske Atjeeërs en foar in grut part kristlike of islamityske Bataks fan noardlik Sumatra. Harren help wurdt noch faak frege by sykte of deilisskip. Ek op it islamityske Java wurdt in berop op 'e dukuns dien foar tradysjonele genêskeunst, útdriuwing fan kweageasten, nûmerology en oanropping fan goaden en geasten yn 'e rispingstiid. Lang net alle Javaanske dukuns kinne trouwens alles; guon binne machtige tsjoenders, dy't soms ek gebrûk meitsje fan swarte magy, oaren binne meditative mystisy en wer oaren binne gewoane minsken dêr't men fan leaut dat se in beskate jefte hawwe, lykas de jefte om te genêzen troch hânoplizzing. Ek froedfroulju wurde op Java faak as dukuns beskôge.","sentiment":"fy","name":"West Frisian","natural":"Frysk"},{"value":"It greefskip Flaanderen ûntstie yn it midden fan de 9e iuw as lien fan de Frânske kening.","sentiment":"fy","name":"West Frisian","natural":"Frysk"},{"value":"De Lange Sleatten (offisjeel Frysk) foarmje in feart yn de gemeenten Boarnsterhim en Tytsjerksteradiel, dy't fan de Krúswetters De Alde Feanen yn rint oant de Alde Wei, de Sânemar en it Sydsdjip. De namme Lange Sleatten jildt sûnt 15 maart 2007 as de offisjele namme, as ferfanging foar de eardere offisjele namme Lange Sloot.","sentiment":"fy","name":"West Frisian","natural":"Frysk"},{"value":"* Wetters yn Fryslân","sentiment":"fy","name":"West Frisian","natural":"Frysk"},{"value":"Fryslân wie oant 734 in folslein ûnôfhinklik gebiet. Doe't de Saksenkening Widukind yn 804 belies joech, waard it lêste stik ûnôfhinklik Fryslân ek Frankysk. Nei de Frankyske oerhearsking komt Fryslân troch it Ferdrach fan Ferdun ûnder it Hillige Roomske Ryk. Fryslân hite tenei Greefskip Mid-Fryslân. Troch de moard op Hindrik de Fette begûn yn Fryslân de tiid fan de Fryske frijheid. It Opstalbeamferbûn wie foar mienskiplik rjocht en alliânsjes, ek de stêd Appingedam hat dêr syn stedsrjochten krigen. De Fryske frijheid einige yn 1498 foar de provinsje Fryslân en de Grinzer Ommelannen. Yn East-Fryslân ûntstie in prinsdom, dat bestie oant 1744.","sentiment":"fy","name":"West Frisian","natural":"Frysk"},{"value":"Nei it Grutte Folkeferfarren kaam der yn 'e 6e iuw in Frysk Keningryk ta stân. De earste Fryske kening dy't mei wissichheid bestien hat is kening Aldgilles . Aldgilles wie net fûl tsjin op it Kristendom en liet de Ingelske biskop fan York Wilfried frij preekjen yn Fryslân. Syn opfolger Redbad hie oare tinzen oer it heidenske Fryslân, mûglik troch syn konflikten mei de kristlike Franken. It hichtepunt fan kening Redbad en Fryslân wie de Slach by Keulen yn 716. Nei de dea fan Redbad yn 719 waard Poppo de nije kening. Hy hie net safolle súkses as Redbad. Yn 734 ferlear Poppo de Slach oan de Boarn. Alhoewol't Fryslân yn 734 ferslein waard, wie it Fryslân yn it hjoeddeiske Grinslân en East-Fryslân noch frij. Dy Friezen hienen har by Widukind oansletten yn de Saksenkriich. Earst yn 804 waard hiel Fryslân in part fan it Frankyske Ryk.","sentiment":"fy","name":"West Frisian","natural":"Frysk"},{"value":"Om 800 waarden de Friezen, dy't doe yn it Frankyske Ryk libben, frijsteld fan militêre tsjinst en ferdigenje de kusten tsjin de Wytsingen. Fan 841 oant 885 besette de Wytsingen Fryslân. Underwilens waard yn 843 it Frankyske Ryk by it ferdrach fan Ferdun ferdield. Fryslân hearde nei it ferdrach by it Hillige Roomske Ryk. De Friezen hienen net in feodale hear dy't se hearrich wêze moasten; suver demokratyske strukturen beskieden it deistich libben fan de Friezen. De Fryske haadlingen beskermen de Fryske frijheid tsjin elkenien dy't it der net mei lykfine koe. Dy haadlingen hoeden en noeden de kontakten mei de Keizer fan it Hillige Roomske Ryk dêr't Fryslân ek in part fan wie.","sentiment":"fy","name":"West Frisian","natural":"Frysk"},{"value":"Yn 1156 kamen de Friezen foar de earste kear gear by de Upstalbeam. Yn de iuwen dêrnei bleau Fryslân taalkundich ien gebiet, de taal fan doe wie it Aldfrysk. Yn dy tiid waard der fan de sân frije Fryslannen praat, en skreaun! Neffens it Emsinger rjocht wie der ek in soarte fan militêr gearwurkingsferbân: Dit binne de oerkêsten fan alle Friezen. Foarst, dat hja ien kear yn it jier op de tiisdei yn de pinksterwike by de Upstalbeam gearkomme sille en dat hja dêr alle rjochten besprekke, dy’t de Friezen oanhâlde sille. As immen in better rjocht wit, moatte hja it minder goede opjaan en it bettere folgje. De twadde kêst: as ien fan de sân seelannen troch de wapene ridders út it suden of troch de striders út it noarden ferwoastge wurdt, sille de seis it sânde helpe, sadat it like sterk bliuwe sil as elts oar seelân. In oar foarbyld fan Aldfrysk rjocht is it Brookmerbrief. Yn it jier 1327 krige Appingedam stêdsrjochten fan it Upstalbeambûn. De folgjende gearkomste fan it Upstalbeambûn soe yn Grins wêze. .","sentiment":"fy","name":"West Frisian","natural":"Frysk"},{"value":"Yn de 14e en 15e iuw wie der in soad striid yn 'e Fryske gebieten, bygelyks dy fan de Skieringers en Fetkeapers.","sentiment":"fy","name":"West Frisian","natural":"Frysk"},{"value":"Yn 1498 ferlearen de Friezen yn de hjoeddeiske provinsjes Fryslân en Grinslân harren frijheid. Dêrnei waard der besocht om de Fryske frijheid yn Fryslân en Grinslân werom te krijen mei frijheidsstriders as Grutte Pier. East-Fryslân waard in greefskip, letter waarden de greven fan East-Fryslân prinsen neamd.","sentiment":"fy","name":"West Frisian","natural":"Frysk"},{"value":"Ut skriftlike meldingen fan tiidgenoaten en archeologyske ûndersikings bout Lebecq in byld op fan dy midsiuwske hannel . It docht bliken dat de Friezen de grutste hannelers fan 'e Noardsee wiene en dat hja wichtige ferbinings hiene nei de Eastsee en it Kanaal. Hja hannelen yn hûden, pelzen, metalen en wol, mar ek yn wyn, side en speserijen. Har wichtichste hannelswaar wiene lykwols slaven. Dy hannel docht ek bliken út in grut tal muntfynsten en sels kaam in eigen muntsoarte ta ûntjouwing, de lytse sulveren sceatta. Op gâns plakken moatte Fryske hannelskoloanjes west hawwe. Nei sawat it jier 900 waard de hannel oer see minder troch de ynfallen fan de Wytsingen. Ynstee dêrfan kaam de Fryske hannel no yn it binnenlân ta ûntjouwing, benammen oer de Ryn en de Elbe en oer de grutte lânrûtes. Earst troch de opkomst fan de Hânze rekke it kustgebiet syn oerwicht kwyt. Nei 1200 waard it gefaar fan Wytsingen Wytsingen minder, yn dy tiid bouden de Friezen koggen foar de hannel oer see.","sentiment":"fy","name":"West Frisian","natural":"Frysk"},{"value":"Fryslân moat yn 'e iere midsiuwen in relatyf hege befolkingstichtens hân hawwe. Slicher fan Bath berekkent út it tal terpen en it tal huzen op elke terp, kombinearre mei de opjeften fan it goedsregister fan kleaster Fulda, dat Westergoa om 900 hinne in tichtens fan sa'n 20 ynwenners de km2 hân hawwe moat. Yn West-Europa waard it dêryn allinne oertroffen troch it Seinegebiet by Parys, de omkriten fan St. Omaars en tinklik it Rynlân by Keulen en it Maasgebiet by Maastricht, Luik en Hoei. Sokke befolkingstichtheden wiene yn dy tiid fierste grut om fan de betreffende grûnoerflakken ite te kinnen. Dêrom moast nôt ynfierd wurde, dêr't út lettere tiid ek berjochten oer binne. Dêr falt út te konkludearjen, dat der in oansjenlike wolfeart hearske hawwe moat, dy't boud wie op in sterk ûntwikkele feetylt en in dêrop oanslutende hannel, dy't mooglik wie troch de geunstige lizzing oan it wetter. Oan 'e kust koe him dêrtroch in jild-ekonomy hanthavenje, wylst yn it binnenlân in guod-ekonomy ûntstie. Om dy reden wie der oan 'e kust ek gjin fûnemint foar it ûntstean fan in feodaal stelsel.","sentiment":"fy","name":"West Frisian","natural":"Frysk"},{"value":"Yn Fryslân waard yn de midsiuwen Frysk praat. Troch de hannel moasten de keaplju wol meartalich west ha. Wat de oerienkomsten en ferskillen mei it Ingelsk, Frankysk en Saksysk oangiet is fan de iere midsiuwen net folle bekend. Fan dy taal is mar in nearzich lyts bytsje oerlevere op runeskrift, mar noch net genôch om der wittenskiplik ûndersyk nei te dwaan. Om 1100 hinne wurdt it Frysk foar it earst yn it Latynske alfabet skreaun. Fan de lette midsiuwen, de tiid fan de Fryske frijheid en de Opstalbeam, binne gâns rjochtsteksten en oarkonden bewarre bleaun. Yn de lette midsiuwen wurde de ferskillen en oerienkomsten mei de oanswettende talen dúdliker.","sentiment":"fy","name":"West Frisian","natural":"Frysk"},{"value":"Yn de tiid fan it Fryske keninkryk moast de Fryske befolking heidensk west ha. Hja leauden oan mear as ien God en hienen prysters. De Friezen ferearen hillige ikebeammen en hienen timpels dêr't se ta in God bidde koenen. Willibrord en Bonifatius reizgje troch de Fryske lannen om it folk te kerstenjen. Dat gong net sûnder wjerstân, sa't bliken die yn 754 doe't Bonifatius en likernôch hûndert man dy't mei him meireizgen, by Dokkum deadien waarden. Om 800 hinne komme de Friezen mei de Saksyske Widukind yn opstân tsjin de kristlike Franken. Dêrnei komt it Kristendom op as wichtichste leauwen. Yn de lette midsiuwen wie hiel Fryslân roomsk.","sentiment":"fy","name":"West Frisian","natural":"Frysk"},{"value":"<div class=\"references-small\"> <references/>","sentiment":"fy","name":"West Frisian","natural":"Frysk"},{"value":"* Fryske fjildslaggen","sentiment":"fy","name":"West Frisian","natural":"Frysk"},{"value":"* De vergeten Friezen in Denemarken","sentiment":"fy","name":"West Frisian","natural":"Frysk"},{"value":"Jan Roos, artystenamme fan Jan de Roos (Oerterp, 23 novimber 1896 – Grins, 13 desimber 1979) wie in Grinslanner strjitartyst. Yn it tillefoanboek stie hy ûnder de namme Roos, J. de, sjonger, Ferlingde Nijstrjitte 16b. En dat wie fout, neffens him. Want it moast wêze: Grut sjonger, en fierder: Syn Eksellinsje Jan de Roos. Jan Roos wie oant syn ferstjerren in begryp yn Grinslân en omkriten. Mei syn slipjas, hege hoed, keatlingen en medailjes koe men him rûnom tsjinkomme. Hy hie in gongelstôk dêr't hy syn strofen krêft mei bysette, djip troch de knibbels bûgjend om syn hege halen te aksintuerjen en yn ûnneifolchber fibrato. \"Ik mei graach trilje\", fertroude hy yn dy jierren in ferslachjouwer ta \"En dat troch de knibbels gean, dat doch ik foar de reklame. As jo fan sokke bûgings meitsje moatte se wol sjen\". Jan Roos waard berne yn Oerterp. Nei in karriêre as lânarbeider dêr, waard hy skipsbouwer yn Wetterhuzen, dêrnei grûnwurker yn Ten Boer, dêr't hy Verdi en Beethoven neisong boppe de kroade. Dy song hy nei fan de radio. De boargemaster, sa sei er letter, hie him ûntdekt en doe waard hy keunstner mei in grutte K. Jan Roos song op strjitte yn de stêd Grins, mar ek yn Grinslân. Dêr wêr't men him frege, dêr wie Jan. Rûnom krige hy medaljes dy't hy op syn slipjas meitôge, hoewol't hy yn lettere jierren wolris wat thúslitte moast, omdat hy te swier beladen wie. Ek Willem Duys ûntfong him yn syn populêre telefyzjeprogramma De Vuist, dêr't hy einlik allinnich mar fertelle woe oer wat er song. En sjongen fansels. De mieningen oer syn kwaliteiten as sjonger wiene ferdield. Guon fûnen it neat, wer oaren seagen him as in kleurryk fenomeen. himsels fûn Jan tige goed. Guon minsken laken om him, mar dêr luts hy him neat fan oan, want hy hâlde fan syn sang. Yn 1979 ferstoar hy nei in lang siikbêd yn de âldens fan 83 jier. De keatlingen dêr't er sa mâl mei wie hold er om doe't hy yn it sikehûs lei. Hy waard, mei dy keatlingen om, begroeven yn Oerterp. Mar in hantsjefol belangstellenden út Grinslân wie oanwêzich op it kâlde tsjerkhôf. It Grinzer Museum krige yn oktober 2011 in gipsen holle fan de sjonger. It giet om in foarstúdzje fan in nea realisearre byld dat makke is troch keuntsner Jan Wagensfeld.","sentiment":"fy","name":"West Frisian","natural":"Frysk"},{"value":"De Britske fleanders John Alcock en David Whitten Brown makken de earste non-stop Transatlantyske flecht yn juny 1919.","sentiment":"fy","name":"West Frisian","natural":"Frysk"},{"value":"Yn april 1913 (en fannijs yn 1918), stelde de Daily Mail in priis fan of £10.000 beskikber foar ''\"the aviator who shall first cross the Atlantic in an aeroplane in flight from any point in the United States of America, Canada or Dominion of Newfoundland and any point in Great Britain or Ireland in 72 continuous hours\"''. Sy stigen op yn in oanpaste Vickers Vimy IV, in bommesmiter mei twa Rolls-Royce Eagle motors fan 360 hk it stik, fan Lester's Field yn St. John's, Nijfûnlân op 14 juny 1919 om 13.45 oere. De flecht einige ferskate kearen hast foar de tiid troch problemen mei de motors, mist, snie en iis. Brown moast hieltyd wer de fleugels op om iis út de luchtynlitten fan de motors te bikjen en Alcock's fleanderskeunst waard swier op de proef steld troch swiere mist, iisôfsetting op de roeren en it opheapjen fan snie yn de iepen cockpit. By de lanning yn Ierlân rekke it tastel swier skansearre meidat it yn sompich fean bedarre dat fan boppe ôf in moai stik greide like (by Derrygimlagh Moor). De manlju rekken net ferwûne. Sy hiene doe 3040 km yn 16 oeren en 27 minuten ôflein, mei in trochsneed faasje fan 185 km/o. De fleanhichte farieare fan seenivo oant 3.700 meter. Alcock en Brown waarden behannele as helden om't hja de flecht folbrocht hiene. Neist priis fan de 'Daily Mail' krigen hja noch 2,000 guineas fan de 'Ardath Tobacco Company' en £1,000 fan Lawrence R. Phillips de man, om't hja de earste Britske ûnderdienen wiene dy't de Atlantyske Oseaan oerflein wiene. In pear dagen letter waarden Alcock en Brown riddere troch kening George V. Charles Lindbergh sei letter by syn landing yn Parys, nei syn rekordflecht fan 1927 \"Alcock en Brown hawwe my it paad wiist!\"","sentiment":"fy","name":"West Frisian","natural":"Frysk"},{"value":"Agge Jelles Reynalda (Frjentsjer? - dêre, nei 1681) wie in sulversmid. Reynalda waard master yn 1658. Wurk fan him wurdt bewarre yn it Frysk Museum.","sentiment":"fy","name":"West Frisian","natural":"Frysk"},{"value":"Johannes Elsinga (Wommels, 1893 - Ljouwert, 1969) wie in Frysk keunstner. Skildere en tekene lânskippen en portretten. Yn de simmer fan 1973 waard yn galery Van Hulsen yn Ljouwert in part fan syn oeuvre toand. Yn it neijier fan 1974 waard yn 't Coopmanshûs yn Frjentsjer in tentoanstelling fan syn wurk út de tweintiger jierren holden, tagelyk mei wurk fan Ype Wenning en Egnatius Ydema.","sentiment":"fy","name":"West Frisian","natural":"Frysk"},{"value":"De Hollânske Skiekundigen wie in genoatskip fan seis Amsterdammers dy't mei-inoar oan de ein fan de 18e iuw wichtich skiekundich ûndersyk dienen. De Hollânske skiekundigen wienen:","sentiment":"fy","name":"West Frisian","natural":"Frysk"},{"value":"Ein 1789 lieten Deiman en Paets van Troostwijk sjen dat wetter mei elektrisiteit te ûntleden is yn wetterstof en soerstof, en dat dy gassen mei-inoar wer wetter foarmje kinne. In jier letter (ein 1790) rjochten Paets van Troostwijk, Deiman en Nieuwland it Selskip fan de Hollânske Skiekundigen op, wyls Bondt yn 1791 as fjirde lid by it Genoatskip kaam. Neidat Nieuwland fuortgie nei Leien waard syn plak ynnaam troch Lauwerenburg (1793), en Vrolik waard lid nei it ferstjerren fan Bondt (1796). De leden fan it selskip dienen tal fan proeven. Sy makken ûnder oaren yn 1794 1,2-digloaretaan út eteen en gloar, dat dêrom eartiids Oalje fan de Hollânske Skiekundigen neamd waard. Eteen hjitte destiids dan ek it oaljefoarmjend gas (Frânsk: gaz oléfiant), wêrfan't de namme olefinen foar de alkenen ôflaat is.De Hollânske Skiekundigen hearden ta de earste oanhingers fan Antoine Lavoisier, fan waans nije skiekundige stelsel sy de foarneamste ferdigeners wienen. Troch harren oarspronklik ûndersyk hawwe hja bydroegen oan de delfal fan de doe hearskjende flogistonteory yn it foardiel fan de nije oksidaasjelear.","sentiment":"fy","name":"West Frisian","natural":"Frysk"},{"value":"Robindra (Ravi) Shankar (Benares, 7 april 1920 - San Diego, 11 desimber 2012) wie in ynternasjonaal ferneamd Yndiaas muzikant en sitarfirtuoas, dy't meast namme makke hat as ambassadeur fan Yndiaaske muzyk yn it Westen. Pandit Ravi Shankar hat ûnder oaren gearwurke mei Yehudi Menuhin en mei The Beatles. Hy waard bekend yn it Westen nei't George Harrison him nei it Konsert foar Bangladesh helle.","sentiment":"fy","name":"West Frisian","natural":"Frysk"},{"value":"Robindra Shankar waard berne as in soan fan Shyam Shankar, in advokaat, steatsman en gelearde, dy't er earst op syn achste moete. Hy wie de jongste fan fjouwer broers. Yn 1930 ferfarde 'Robu' mei syn mem nei Parys, dêr't syn âldste broer Uday Shankar in dûnsselskip hie; sels dûnse er yn't earstoan ek. Yn 1935 kaam er lykwols yn'e kunde mei Ustad Allauddin Khan, in muzykfirtuoas en de grûnlizzer fan de moderne Yndiaaske klassike muzyk, en krige fan him sân jier lang sitarles neffens it learling-mastersysteem. Yn 1939 joech er syn earste konsert.","sentiment":"fy","name":"West Frisian","natural":"Frysk"},{"value":"Shankar skreau filmmuzyk en joech konserten. Yn 1952 moete er de fiolist Yehudi Menuhin op wa't er djippe yndruk makke, wat it begjin wie fan in libbenslange freonskip. Yn 1966 moete er George Harrison, en waard in bekende figuer yn de pop- en hippykultuer. Shankar spile op it Monterey- en Woodstockfestival, en organisearre mei it Konsert foar Bangladesh. Om 1970 liet Shankar de hippykultuer foar wat it is. Op 9 jannewaris 1978 wie er te belústerjen yn De Doelen yn Rotterdam. Dêr krige er kunde oan Siegfried Mohaboe. Mei Aman Bissesar en Anil Bachoe hawwe sy in protte konserten jûn.","sentiment":"fy","name":"West Frisian","natural":"Frysk"},{"value":"Yn 1941 troude er Khans dochter, Annapurna. Hja krigen in soan, Shebendra Shankar. Mei de Amerikaanske konsertpromotor Sue Jones krige er yn 1979 in dochter, Geetali Norah Jones Shankar, bekend as Norah Jones, de jazzsjongster. Hy boaske letter oan in bewûnderaar Sukanya Rajan, fan wa't er yn 1981 in twadde dochter krige, Anoushka Shankar, dy't ek in ferneamde sitarspylster wurden is en al neamd is foar in Grammy. Sitarist Ananda Shankar moat omke tsjin him sizze.","sentiment":"fy","name":"West Frisian","natural":"Frysk"},{"value":"Shankar is faak ûnderskieden, ûnder oaren mei de heechste Yndiaaske boargerûnderskieding, Padma Vibhushan, de Frânske Commandeur de l'Ordre des Arts et des Lettres (1985), de Ramon Magsaysay Award en olve earedoktoraten. Ek hat er sân jier in sit hân yn it Yndiaaske hegerhûs.","sentiment":"fy","name":"West Frisian","natural":"Frysk"},{"value":"* Ravi Shankar: ''Raga Mala. The Autobiography of Ravi Shankar.'' Utjûn en ynlaat troch George Harrison, neiwurd fan Yehudi Menuhin. Welcome Rain Publishers, New York 2001, ISBN 978-1-56649-217-1","sentiment":"fy","name":"West Frisian","natural":"Frysk"},{"value":"* Ravi Shankar - Ravi Shankar op Allmusic","sentiment":"fy","name":"West Frisian","natural":"Frysk"},{"value":"De (of it) ree (Capreolus capreolus) is in lyts algemien soarte hart dat benammen yn Europa foarkomt. Yn Aazje libbet de besibbe Sibearyske ree (Capreolus pygargus). It heart ta de Artiodactyla.","sentiment":"fy","name":"West Frisian","natural":"Frysk"},{"value":"De ree hat in sângiele oant readbrune simmerfacht, by't winter is dizze mear griisbrún oant swart fan kleur. Folwoeksen bisten hawwe gjin flekken. Dúdlik te sjen is de wite oant gielige rompflek. By mantsjes is dizze flek simmerdeis frij ûndúdlik. De noas is swart en de kin is wyt. De sturt is frij lyts (2-4 sm.) en allinnich sichtber by it skiten. Winterdeis stekt by it wyfke in boskje wite hierren tusken de efterpoaten nei efteren, dat op in sturt liket. De folwoeksen reebok hat in ienfâldich gewei, besteande út maksimaal trije punten. It gewei is maksimaal 25 sintimeter lang. Yn de winter groeit it gewei, en de basthûd wurdt ôfskuorre tusken maart en juny. Tusken oktober en jannewaris wurdt it gewei ôfsmiten. In inkele keer komme ek wyfkes (reegeit) mei in gewei foar. In ienjierrige jonge reebok mei allinnich noch twa knopjes wurdt ek wol knopbok neamd. As it gewei noch gjin fertakkingen fertoant wurdt it in spitser neamd; en heart by in leeftiid fan om ende by de twa jier. In gaffel hat ién fertakking en de byhearrende reebok is dan twa a trije jier. Aldere reebokken hawwwe in saneamde seiseinder, mei twa kear trije punten. Op lettere leeftiid soenen se wer in fertakkingsleas gewei krije kinne. De ree hat in kop-romplingte fan 95 oant 140 sintimeter, in lichemsgewicht fan 16 - 35 kilogram en on skofthichte tusken de sechtich en njoggentich sintimeter. Mantsjes binne oer it generaal grutter as wyfkes. Mantsjes hawwe gemiddeld in skofthichte fan 64 - 67 sintimeter, wyfkes fan 63 - 67 sintimeter.","sentiment":"fy","name":"West Frisian","natural":"Frysk"},{"value":"De ree is in \"knabbelder\": hy fret brombeien, beien, twigen, skeuten, knoppen en leaten fan strûken en beammen as roazestruken en konifearen, krûden, gerzen, blêden, nuten, poddestuollen en lânbougewaaksen as tulpen, nôt en kroppen. Simmerdeis fiet er him ek mei jonge bledjes, en yn de hjerst ek mei ikels, wylst knoppen en twigen winterdeis mear fretten wurde. Hy is frij selektyf en yt allinnich de meast fiedsume dielen fan in plant. Tusken frette en wjerkôgje sit meastal sa'n ién (simmer) oant twa oere (yn de winter). De ree is benammen yn 't skimer aktyf. Fan septimber - april is hy benammen nachts aktyf. Fan maaie - augustus is hy ek mear oersdeis te sjen, en yn gebieten dêr't hy net fersteurd wurdt lit hy him ek mear oerdei sjen. Beide geslachten hawwe it grutste diel fan it jier in territoarium. Meastal oerlapet it territoarium fan in mantsje dat fan ien of mear wyfkes. De territoaria fan mantsjes oerlaapje elkoar net, en de grinzen fan in territoarium wurde oer it algemien bepaald troch de grinzen mei aangrinzjende territoaria fan oare mantsjes. Territoaria fan wyfkes oerlaapje elkoar meast net, maar soms oerlapet it territoarium fan in âlder wyfke hielendal of foar in part dat fan har dochters. Reeën libje meast solitêr. Soms libje se yn lytse groepkes fan in wyfke, har keallen en inkeldris in bok. Ienjierrige reeën libje meastentiids ek yn groepkes. Ienjierrige geiten libje meastal yn groepkes fan twa, ienjierrige bokken yn groepks fan twa oant fjouwer, soms mei âldere bokken sûnder in eigen territoarium. Winterdeis binne reeën minder territoriaal, mooglik omdat de bisten enerzjy sparje moatte troch frettentekoart, of omdat troch krapte oan fretten bisten faker harren eigen territoarium ferlitte moatte om fretten te finen. Se kinne har dan bytiden gearfoegje yn kuddes fan oant wol tritich bisten, mei in dúdlike hiërargy tusken de bokken. De ree wordt maximaal tweintich jier âld, mar de measte bisten wurde yn it wyld mar sân of acht jier âld. Wyfkes wurde wat âlder as mantsjes.","sentiment":"fy","name":"West Frisian","natural":"Frysk"},{"value":"As ienige evenhoevige hat de ree in ferlingde draachtiid. De brûnsttiid falt yn july en augustus, mar pas ein desimber, nei in ferlingde draachtiid fan 150 dagen, komt it embryo ta ûntwikkeling. Hjirnei duorret it noch sa'n 144 dagen foardat it keal smiten wurdt, ein maaie, begjin juny. Geiten dy't net yn de simmer drachtich wienen reitsje yn oktober in twadde keer brûnstich. Dizze bisten sille gjin ferlinge draachtiid ûnderfine, en harren keallen wurde om deselde tiid smiten as de bisten dy't simmerdeis drachtich rekken. Trijekwart fan alle woarpen binne twillings, mar ek ienlingen en trijelingen kommme foar. It jong is by de berte 1,3 - 2,3 kilogram swier en hat in brunich swarte facht mei rigen wite flekken oer de rêch en de flanken. Op de boppelippe rint in dúdlike swarte snor. Nei seis wiken ferdizenje de flekken, en yn oktober binne de flekken ferdwûn. De sûchtiid duorret seis oant tsien wiken. Jonge keallen wurde sa'n seis oant tsien kear deis sûge foar in pear minuten, âldere keallen mar twa oant trije kear deis. De rest fan de tiid binne de keallen allinnich. Twillings wurde meast apart fan elkoar sûge, sa'n tweintich meter út elkoar. It jong bliuwt by de mem oant de folgjende woarp, dêrnei wurdt it fuortjage. meastal binne bisten nei fjirtjin moannen geslachtsryp, mar der binne gefallen bekend wêrby't bisten al nei fjouwer moannen geslachtsryp wienen.","sentiment":"fy","name":"West Frisian","natural":"Frysk"},{"value":"De grutste fijân fan de ree is de Euraziatyske lynx. Ek wolf, brune bear en hûnen jeie op reeën. Jonge kealtsjes falle wolris ten proai oan earnen, de foks, de wylde kat en it wilde swyn. Benammen yn de earste wiken nei de berte binne de keallen gefoelich. Ek stjerre in soad bisten yn de winter troch ynfeksjes oan de luchtwegen of fiedselgebrek.","sentiment":"fy","name":"West Frisian","natural":"Frysk"},{"value":"De ree libbet tyn boskrike streken met iepen plakken en oangrinzjende fjilden. Soms is hy ek te sjen yn hege heidefjilden. Yn de skimer weaget er him yn iepen terrein om te weidzjen. Op in waarme dei bliuwt hy hjir wolris. Mar meastal ferskûlet en rêstet hy yn de beskutting. Yn sommige gebieten yn Europa libbet hy lykwols ek yn iepen lânbougebieten, as dêr genôch beskûl (lykas houtwâlen) en fretten yn de buert is.De ree is yn Europa de meast foarkommende hartesoarte, en syn oantallen binne groeiende. Hy komt foar yn hast hiel Europa, mei útsûndering fan Ierlân, dielen fan Ingelân, Wales, Portegal en Grikelân, Noard-Skandinaavje en Yslân. Ek komt hy foar yn Noard-Turkije en de Kaukasus. Hy hâldt him op oant by it seenivo (ûnder oare op de Waadeilannen) oant boppe de beamgrins.","sentiment":"fy","name":"West Frisian","natural":"Frysk"},{"value":"De ree is de ienige hartesoarte dy't yn Fryslân yn it wyld foarkomt. De lêste jierren binne der ek groepkes daamharten by it Lauwersmargebiet en yn it Ketliker Skar te sjen, mar dat binne nei alle gedachten ûntsnapte eksimplaren. Neandertalers bejagen de harten al yn de prehistoarje. Yn Wynwâlde binne hjirfan spoaren fûn en by opgravings binne troch Fryslân ek geweien fûn. Guon dêrfan wienen bewurke ta ark bewurke. Op It Amelân en Skylge is de ree yntrodusearre. Op Skylge binne se troch minsken mei opsetsin útsetten. Op It Amelân kaam in reebok oer it Waadnei it eilân. Jagers hawwe der doe in pear reegeiten byhelle. Wyls binne der al mear as hûndert neikommelingen sinjalearre. De ree fielt him it bêste thús yn heal-iepen lânskippen, leafst op sângrûnen. Mar ek yn moerasgebieten as de Alde Feanen en de Lendefallei wurdt de ree hieltiten talriker. De Leste jierren ek mear en mear yn iepen gebieten, oant sels op de klaai. Omdat de tichtheid fan de populaasje yn it oarspronklike leefgebiet tige tanomd is sykje se nije leefgebieten. As der gefaar driget en der is gjin bosk yn de omjouwing dan drave se ein it iepen fjild yn en skûlje yn hege lânbougewaaksen, yn de ûnderwâl of yn rûge stikjes lân. Yn Fryslân komme net folle reeën troch predaasje om it libben. Hûnen meie oer it generaal yn natoergebieten net los rinne. De \"normale\" wylde predators fan folwoeksen bisten binne yn Fryslân net oanwêzich. Omdat de ree frij om rint, is it ferkear ien fan de grutste deadsoarsaken foar de ree. Sûnt 1950 wurdt de ree middels de jachtwet beskerme. De ree stiet net op de Nederlânske Reade List foar sûchdieren en wurdt dus net bedrige. De populaasje fan reeën wurdt beheard troch jagers fan de wyldbehearienheid ter pleatse. Yn Nederlân waarden yn 1994 mear as 11.000 reeën sjitten. Ten opsichte fan de eardere desennia is dit in fermannichfâldiging, trochdat der hieltiten mear reeën komme. De motiven dy't foar de systematyske jacht op de ree jûn wurde binne:","sentiment":"fy","name":"West Frisian","natural":"Frysk"},{"value":"Yn it oarspronklike boek fan Felix Salten is Bambi in ree.","sentiment":"fy","name":"West Frisian","natural":"Frysk"},{"value":"Giuseppe Arcimboldo (Milaan, 1526 of 1527 - 11 july 1593) is in Italjaanske keunstskilder út de Itaaljaanske Renêssânse dy't benammen bekend waard mei portretten dy't gearstald wienen út alderhanne foarwerpen lykas grienten, fruit, blommen, boeken en fisken.","sentiment":"fy","name":"West Frisian","natural":"Frysk"},{"value":"Arcimboldo wurke yn it earstoan krektas syn heit as skilder oan de katedraal fan Milaan, oant hy yn 1562 oan it hof yn Praach ûntbean waard troch de Habsburchske keizer Ferdinand I. Ek dy syn opfolgers Maksimiliaan II en Rudolf II wienen tige ûnder de yndruk fan Arcimboldo syn talinten. Hy bleau oant koart foar syn dea oan it hof wurkjen as skilder, mar ek as arsjitekt, ûntwerper fan bizarre kostúms en dekors en as organisator fan grutte festiviteiten en toernoaien. Syn wurk waard yn ambachtlik en keunstsinnich opsicht tige wurdearre, en it eksintrike, bytiden komyske effekt foarme grif in wolkomme ôflieding fan de hurde politike realiteit fan aldendeis.","sentiment":"fy","name":"West Frisian","natural":"Frysk"},{"value":"Arcimboldo krige syn hjoeddeiske bekendheid troch de artistike útfining fan it komposysjeportret. Al direkt nei oankomst op it Habsburchskse hof skildere hy dêr de earste ferzje fan De Fjouwer Seizoenen: portretten, gearstald út blommen, fruchten, tûken en blêden. Sa bylde hy net allinnich de seizoenen út, mar ek de eleminten wetter en fjoer.","sentiment":"fy","name":"West Frisian","natural":"Frysk"},{"value":"Arcimboldo heart ta in rjochting yn de Renêssânse dy maniërisme neamd wurdt. It wurk fan de Fryske keunstner Machiel Braaksma docht yn de fierte tinken oan de styl fan Arcimboldo.","sentiment":"fy","name":"West Frisian","natural":"Frysk"},{"value":"De wurken fan Arcimboldo binne yn ferskate musea, ûnder oare yn:","sentiment":"fy","name":"West Frisian","natural":"Frysk"},{"value":"De Odyssee, yn it oarspronklike Aldgryksk: Ὀδύσσεια, Odysseia (of Odusseia), is in ier Gryksk epos dat taskreaun wurdt oan 'e grutte (en neffens de tradysje bline) skriuwer en dichter Homêros (of Homearus), dy't om 850 f.Kr. hinne libbe hawwe moat. It kin min ofte mear beskôge wurde as in ferfolch op it oare grutte dichtwurk fan Homêros, de Ilias. Saakkundigen binne it der lykwols oer iens dat de Odyssee en oare, soartgelikense wurken wierskynlik earst lange tiid mûnling oerlevere en pas letter skriftlik fêstlein binne. Dat soe dus betsjutte dat Homêros inkeld in al besteand wurk op skrift steld hat. De Odyssee bestiet út 12.110 yn daktylyske heksameters fêstleine dichtregels, dy't skreaun binne yn it saneamde Homearysk Gryksk, in literêre griemmank fan doetiidske Grykske dialekten. It epos fertelt it ferhaal fan 'e omdoarmings fan Odysseus, de Grykske kening fan Itaka (yn Romeinske myten Ulysses neamd), dy't nei de ôfrin fan 'e Trojaanske Oarloch nei hûs reizget, mar doemd is om tsien jier lang op see om te swalkjen mei't er de seegod Poseidon tsjin him yn 't harnas jage hat. De titel is ûntliend oan 'e namme fan 'e haadpersoan. Mei de Ilias heart de Odyssee ta de âldste oerlevere wurken fan 'e Westerske literatuer en hat it in grutte ynfloed útoefene op 'e Westerske kultuer; de Odyssee is ek op withoefolle manear adaptearre ta oare media, en it wurd \"odyssee\" is yn in grut tal Westerske talen, wêrûnder it Frysk, in epyske en suver einleaze reis kommen te betsjutten. Yn 2004 kaam der fan klassyk oersetter Klaas Bruinsma in Fryske fertaling fan 'e Odyssee út.","sentiment":"fy","name":"West Frisian","natural":"Frysk"},{"value":"Der wurdt gauris twifele oft de Odyssee wol fan deselde skriuwer is as de Ilias. De Odyssee hat nammentlik guon histoaryske en taalkundige ferskynsels dy't derop lykje te wizen dat it wurk in heale iuw jonger is dan de Ilias. Beide epossen hawwe troch iuwen fan mûnlinge oerlevering wizigings ûndergien en binne sadwaande it wurk fan generaasjes fan dichters dy't it ferhaal oaninoar oerdroegen. Ynhoefier't de ferzjes fan 'e Ilias en de Odyssee dy't wy hjoed de dei kenne beide troch ien dichter mei de namme Homêros skreaun binne, is dreech mei wissichheid te sizzen. Yn alle gefallen binne beide wurken him yn 'e Aldheid taskreaun.","sentiment":"fy","name":"West Frisian","natural":"Frysk"},{"value":"De Odyssee is nei alle gedachten op skrift steld oan 'e ein fan 'e achtste iuw f.Kr., earne yn Ioanje, de Grykske krite oan 'e westkust fan Lyts-Aazje. De taal dy't dêrfoar brûkt waard is in literêre griemmank fan it Aldgryksk, wêryn't Ioanysk Gryksk, Eoalysk Gryksk en oare doetiidske dialekten trochinoar mjukse wurde. De 12.110 fersregels yn daktylyske heksameters, dêr't de Odyssee út opboud is, binne opdield yn 24 boeken of sangen, dy't nûmere binne mei lytse Grykske letters α (alfa) oant ω (omega). Under de meast yn it each springende eleminten fan it epos binne de non-lineêre plot, en de ynfloed op 'e foarfallen fan it ferhaal, net inkeld troch de dieden fan krigele fjochters, mar ek troch froulju en slaven. De ferneamde begjinregels fan it epos binne sa:","sentiment":"fy","name":"West Frisian","natural":"Frysk"},{"value":"De Odyssee behannelet de lêste 41 dagen fan 'e jierrenlange omdoarmings fan Odysseus, de kening fan it Grykske eilân Itaka. Tsien jier nei de ôfrin fan 'e Trojaanske Oarloch is it dy krigele held noch altyd net slagge om syn thús te berikken. De oarsaak dêrfan is dat er him de hate fan 'e seegod Poseidon op 'e hals helle hat, dy't syn skip dêrom almar wer fan 'e koerts reitsje lit en him en syn maten yn nuodlike aventoeren stoart. De iennichste reden dat Odysseus nei tsien jier noch libbet, is dat er nea de stipe fan 'e goadinne Atene ferlern hat; hja stelt alles yn it wurk om him in beholden thúskomst te besoargjen. Thús, op Itaka, is Odysseus syn soan Telemachus ûnderwilens folwoeksen wurden. Hy dielt syn heite hûs mei syn mem Penelope en in kliber fan 108 bolbjirkene jongfeinten, de saneamde \"Frijers\", dy't besykje Penelope safier te krijen dat se ien fan harren ta man nimt yn it stee fan 'e deawaande Odysseus, wylst se yn 'e tuskentiid op 'e gastfrijens fan 'e húshâlding fan Odysseus tarre en syn rykdom opite. It epos iepenet in medias res (d.w.s. middenyn 'e ferwikkelings), as Atene yn in opienfolging fan momkapen de jonge Telemachus oantrunet om ôf te setten fan Itaka om nijs oer syn heit te sykjen. Nei in reis oer see en oer lân komt Telemachus oan yn Sparta, dêr't er fernimt dat Odysseus finzen holden wurdt troch de seenimf Kalypso. Dan ferspringt it perspektyf nei Odysseus ta. Hy wurdt al sân jier finzen holden op Kalypso har eilân, mei't de seenimf smoarfereale op him wurden is. Lykwols, hy hat nea tajûn oan har besykjen om syn leafde te winnen. No stjoert de oergod Seus op ynskunen fan Atene de god Hermes, de boadskipper fan 'e goaden (en Odysseus syn oerpake), dy't Kalypso bepraat om Odysseus gean te litten. Dan bout Odysseus in flot en ûntsnapt er einlings en te'n lêsten fan it eilân, mar al rillegau ûntdekt Poseidon wat der geande is, en hy tebrizelet it flot. Odysseus spielt oan op it eilân fan 'e Faiaken. Dêr wurdt er fûn troch it fanke Nausikaä, dat him foar har heit Alkinoes, de kening fan 'e Faiaken bringt. Hy wurdt yn 't earstoan net nei syn namme frege, en bringt ferskate dagen mank de eilanners troch. Dan heart er de bline bard Demodokus sjongen en freget Odysseus him om it liet fan 'e mûklist mei it Hynder fan Troaje foar te dragen, in mûklist dy't er sels optocht hie. As er de bard dêroer sjongen heart, kriget er it te krap en fertelt er wa't er is en wat him sûnt syn ôfreis út Troaje oerkommen is. Nei't se in ynfal yn it lân fan 'e Kikoanen dien hiene, rekken hy en syn tolve skippen alhiel harren koerts kwyt yn in opienfolging fan stoarmen. Nei in besyk oan it eilân fan 'e Loatusiters (of Lotofagen), waarden se op in oar eilân finzen nommen troch de sykloop Polyfemus, dy't úteinsette mei it by de tiid lâns opiten fan Odysseus syn mannen. Uteinlik ûntkamen se oan him nei't Odysseus him syn iene each útstutsen hie, mar ear't er ôfsette, fertelde er de sykloop ûnnoazeldernôch syn namme. Polyfemus rôp dêrop syn heit oan, de seegod Podeidon, dy't Odysseus út wraak ta syn tsienjierrige swalkerstocht ferflokte. Neitiid brochten Odysseus-en-dy in hoart troch by Eoalus, de broer fan Poseidon en de god fan 'e winen. Dyselde joech Odysseus in sek dêr't alle winen útsein de westewyn yn sieten. Dêr soene se, nettsjinsteande Poseidon syn wjerstân, wer mei thúskomme moatten hawwe, mar krekt doe't Itaka yn sicht wie, iepenen de gjirrige seelju de sek wylst Odysseus eefkes mei it fel oer de eagen lei, mei't se mienden dat der goud yn siet. It resultaat wie in stoarm dy't harren wer weromblies nei wêr't se weikommen wiene. Nei't Eoalus wegere hie harren nochris te helpen, waarden de alve oare skippen yn 'e haven fan it eilân fan 'e kannibalistyske Laistrygoanen ferneatige. Odysseus sylde mei syn iennichst oerbleaune skip fuort en besocht in oar eilân, dêr't de heksegoadinne Kirke tahold. Dy feroare de helte fan syn mannen yn ferwyldere bargen, dêr't de oare helte jacht op makke. Troch yngripen fan Hermes ûntkaam Odysseus sels oan dat lot. Yn ruil foar syn leafde stimde Kirke dermei yn om syn mannen werom te feroarjen, wêrnei't se in jier op har eilân taholden om te bekommen fan alle tsjinrampen. Doe't se úteinlik wer ôfsetten, wisten se mei de ynstruksjes fan Kirke de westlike râne fan 'e wrâld te berikken, dêr't Odysseus offers brocht oan 'e deaden en mei in grut tal geasten kommunisearre, wêrûnder dy fan syn eigen mem (dy't him fertelde fan 'e Frijers dy't syn frou Penelope hieltyd fierder ûnder druk setten), en fierders dy fan Agamemnon en Achilles. Nei't se behâlden op it eilân fan Kirke weromkeard wiene, joech dy harren rie oangeande harren fierdere reis. Sa sylden hja foarby it eilân fan 'e sirenen (dy't seelju lokken mei harren prachtige sang en sa harren skippen op 'e rotsen rinne en sinke lieten). Dêrby hiene alle opfarrenden de earen tichtstoppe mei bijewaaks, útsein Odysseus, dy't it gesang hearre woe en him oan 'e mêst fêstbine litten hie. Dêrnei fearen se tusken it seiskoppige meunster Skylla en de draaistream Charybdis troch, wêrby't se seis man ferlearen. Se kamen oan op it eilân Thrinakia, dêr't se fêst kamen te sitten om't Seus in stoarm opkomme liet. Wylst Odysseus der eefkes net by wie, makken syn mannen jacht op 'e hillige kij fan 'e sinnegod Helios, om't harren iten oprekke wie. Helios easke dêrop fan Seus dat dy harren straffe soe foar har hillichskeining. Dat, doe't se einlings ôfset wiene fan Thrinakia, waarden se weromblazen dat út nei Charybdis ta en litten se skipbrek. Allinnich Odysseus sels oerlibbe it; hy spielde oan op it eilân fan Kalypso, dêr't er sân jier lang finzen holden waard. De Faiaken, dy't djip ûnder de yndruk binne fan Odysseus syn ferhaal, en dy't boppedat betûfte seelju binne, bringe Odysseus thús. Op Itaka oankommen, wurdt er fan stal feroare troch de goadinne Atene, sadat er earst ris sjen kin hoe't it lân derhinne leit. Mei it uterlik fan in bidler bejout er him nei it hûs fan 'e bargehoeder Eumaius, dy't er útkloarket oangeande de sitewaasje op it eilân. Underwilens sylt syn soan Telemachus út Sparta wei wer nei hûs, wêrby't er in mûklaach fan 'e Frijers ûntwykt. Ek hy komt by Eumaius thús, en dan fertelt Odysseus syn soan wa't er is. Los faninoar geane se dan nei it hûs fan 'e kening, dêr't Odysseus as bidler bespot wurdt troch de Frijers. Lykwols hâldt er fêst oan syn momkape, om't er earst de trou fan Penelope op 'e proef stelle wol. Dy trochstiet de test mei glâns, en de oare deis lit se, dêrta oantrune troch Atene, de Frijers in wedstryd bôgesjitten hâlde mei as priis dat de winner mei har trouwe mei. Odysseus docht ek mei en wint de wedstryd. Dan deadet er, holpen troch Telemachus en Eumaius, alle Frijers, om dêrnei al dyjingen fan it tsjinstfolk op te hingjen dy't it mei de Frijers holden hawwe. Pas as dat allegear syn beslach krigen hat, fertelt er oan Penelope wa't er is. Sy hat dêr earst sa har twifels oer, mar hy wit har te oertsjûgjen, en sa wurde man en frou nei tweintich jier mei-inoar weriene. (De measte saakkundigen beskôgje dit as de oarspronklike ein fan 'e Odyssee en de rest as in lettere tafoeging.) De deis dêrop geane Odysseus en Telemachus op besite by Odysseus syn âlde heit Laertes, dy't er ek mar mei muoite fan syn identiteit oertsjûgje kin. De bewenners fan Itaka binne Odysseus dêrhinne folge, en nimme him no nei dat er twa generaasjes manlju fan it eilân de dea dien hat: de bemanning fan syn tolve skippen, dy't him folge wie nei Troaje en op 'e weromweis omkommen is, en no de Frijers, dy't er eigenhandich út 'e ljochten holpen hat. De goadinne Atene komt dan as in deus ex machina fanwegen en bepraat beide partijen om 'e bloedwraak op te jaan. Dêrmei hearsket der wer frede op Itaka.","sentiment":"fy","name":"West Frisian","natural":"Frysk"},{"value":"De almar oanduorjende aventoeren yn 'e Odyssee ferwize faaks nei in djippere, ûnderlizzende gedachte en/of moraal. It haadmotyf is grif de syktocht fan Odysseus nei himsels, en Penelope is dêrby de ferpersoanliking fan syn eardere gelok en noflikens. De ekspedysje nei Troaje betsjut foar Odysseus in fierdere mentale groei fan himsels yn in wrâld fan macht, geweld en eigenbelang. Mei de ynname fan Troaje is syn grutste doel berikt, mar likegoed ûntstiet dêrtroch in krisis: it weromfallen op jinsels, en it ûntdekken fan leechte en ôfstân. Under de drege weromreis wurdt Odysseus stadichoan lottere fan alle uterlike, benammen materiële binings, lykas rykdom, macht, freonen, ensfh. Alle nei bûten ta rjochte gefoelens, lykas eangst en langstme, ferdwinen stadich en meitsje plak foar de rêstige wiisheid fan 'e \"thúskomst\" yn jinsels.","sentiment":"fy","name":"West Frisian","natural":"Frysk"},{"value":"De Odyssee is ien fan 'e âldste ferhalen fan 'e Westerske kultuer en hat troch de iuwen hinne in ûnbidige ynfloed útoefene op 'e Westerske literatuer, te begjinnen yn 'e Aldheid, doe't de Romeinske dichter Fergilius (mooglik yn oerlis mei de histoarikus Titus Livius) de Aeneïs skreau, in Latynsk epos dat foar in part troch de Odyssee ynspireare is en dat ferhellet oer de omdoarmings, nei de fal fan Troaje, fan 'e Trojaanse held Aeneäs (dy't neffens ien leginde de stêd Rome stifte hawwe soe). Ek letter liet de Odyssee syn ynfloed jilde. Sa binne in protte aventoeren fan it bekende personaazje Sinbad de Seeman, út it Arabyske Boek fan Tûzen en Ien Nacht, frijwol letterlik oernommen út 'e Odyssee. Yn 'e njoggentjinde iuw skreau de Ierske skriuwer James Joyce syn masterwurk Ulysses, oer in dei út it libben fan Leopold Bloom en Stephen Dedalus. Alle haadstikken dêrfan korrespondearje mei in haadstik út 'e Odyssee. Yn 'e moderne tiid is de Odyssee boppedat adaptearre ta withoefolle oare media, lykas (moderne) poëzij, satires, byldferhalen, strips, toanielstikken, musikals, animes en films. Ut 'e lêste jierren datearret bgl. de Hollywood-spylfilm O Brother, Where Art Thou? (2000), fan 'e bruorren Joel en Ethan Coen, dy't op 'e Odyssee basearre is, mei George Clooney yn 'e haadrol. Dy film fertelt it ferhaal fan trije ûntsnapte finzenen, dy't op harren wei nei de frijheid aventoeren belibje dy't ferwize nei de eksploaten fan Odysseus.","sentiment":"fy","name":"West Frisian","natural":"Frysk"},{"value":"De earste Fryske fertaling út 'e Odyssee wie wierskynlik fan 'e hân fan Haring Tjittes Piebenga (1907-1981), dy't ien sang oersette en publisearre yn it Frysk Studinte Almenak fan 1933. Ek dr. Willem Kok (1903-1969) sette in sang oer, de achttjinde, dy't er yn 1946 ôfprintsje liet yn it tydskrift De Tsjerne. Kok syn âld-learling Klaas Bruinsma pielde al fan 'e jierren fyftich ôf út en troch mei Homêros syn wurk om; tusken 1954 en 1960 publisearre er seis kear in fertaling fan eigen hân fan in fragmint út 'e Odyssee yn it Frysk Studinte Almenak, ûnder it pseudonym Euriteles. Yn 'e njoggentiger jierren, doe't er mei pinsjoen gien wie, besleat er lykwols om dien wurk te meitsjen. Sa ferskynde yn 2004 fan syn hân de earste folsleine Fryske oersetting fan sawol de Ilias as de Odysee (dy't Bruinsma stiiffêst nei it Gryksk Odusseia neamt), by Steven Sterk, Utjouwer, te Utert. Under mear foar dizze fertaling waard oan Bruinsma yn 2005 foar de twadde kear de dr. Obe Postmapriis takend.","sentiment":"fy","name":"West Frisian","natural":"Frysk"},{"value":"Spitsbergen is in buorskip westsúdwest fan Aldemardum yn de gemeente Gaasterlân-Sleat. De namme komt ek foar as Hoeve Spitsbergen en Steenbergen. Op folle mear plakken yn de provinsje komme plakken foar dy't nei bekende plakken neamd binne: Moskou, Petersburch, Egypte, Amearika. Spitsbergen lei nochal fier fan de bewenne wrâld en krige syn namme doe't de ferhalen oer Willem Barents dy't de eilannen op skreiershoek yn 1596 ûntdekte. De namme Steenbergen soe komd wêze kinne troch swerfstiennen dy't dêr brûkt waarden foar dykfersterking of om reden te ferhurdzjen.","sentiment":"fy","name":"West Frisian","natural":"Frysk"},{"value":"* Fryske doarpen, buorskippen en delsettings","sentiment":"fy","name":"West Frisian","natural":"Frysk"},{"value":"De Olympyske Simmerspullen 1976 ek wol de XXIe Olympiade neamd waarden yn 1976 yn Montreal, Kanada hâlden. It gewichtheffen waard hâlden yn it Arena Saint Michel.","sentiment":"fy","name":"West Frisian","natural":"Frysk"},{"value":"Der waarden tidens dizze spullen sân gewichtheffers trapearre op it brûken fan doping. Dat wiene de Poalske, Zbigniew Kaczmarek út de klasse oant 67.5 kg, De Roemeen, Dragomir Ciorosian út de klasse oant 75 kg, De Bulgaar, Blagoj Blagojev, út de klasse 82,5 kg de Amerikaanske, Philip Grippaldi, út de klasse oant 90 kg, De Bulgaar Valentin Khristov en de Amerikaan Mark Cameron út de klasse oant 110 kg, en de Tsjechoslowaakse, Petr Pavlásek út de klasse oer de 110 kg. Sy waarden alle sân út de útslach skrast.","sentiment":"fy","name":"West Frisian","natural":"Frysk"},{"value":"De top-8 fan lannen dy't by it gewichtheffen medaljes wûn ha tidens de Olympyske Simmerspullen fan 1984.","sentiment":"fy","name":"West Frisian","natural":"Frysk"},{"value":"* Gewichtheffe op de Paralympyske Simmerspullen 1976","sentiment":"fy","name":"West Frisian","natural":"Frysk"},{"value":"Hokky is ien fan de sporten dy't op de Olympyske Simmerspullen beoefene wurd.","sentiment":"fy","name":"West Frisian","natural":"Frysk"},{"value":"It Hokky stie tidens de Spullen fan 1908 yn Londen foar it earst op it programma. Mar pas sûnt de Spullen fan 1928 yn Amsterdam stiet it oanienwei op it programma. It frouljeshokky stiet sûnt de Spullen fan 1980 yn Moskou op it programma fan de Simmerspullen.","sentiment":"fy","name":"West Frisian","natural":"Frysk"},{"value":"De top-10 fan lannen dy't by it hokky medaljes wûn ha op de Olympyske Simmerspullen.","sentiment":"fy","name":"West Frisian","natural":"Frysk"},{"value":"Kautokeino (Samysk: Guovdageaidnu) is in gemeente fan de Noarske provinsje Finnmark. It haadplak is Kautokeino. Wat oerflak oanbelanget is it fierwei de grutste gemeente fan it lân. It grutste part fan de ynwenners hat it Samysk as memmetaal. De gemeente is in part fan de heechflakte Finnmarksvidda, ferneamd as it gebiet dêr't de Samen har rindierkeppels hâlde.","sentiment":"fy","name":"West Frisian","natural":"Frysk"},{"value":"Elsie Louise Ferguson (New York City, 19 augustus 1883 - Nij Londen, 15 novimber 1961) wie in Amerikaansk aktrise. Sy wie bot ferneamd om har optredens op Broadway, dêr't hja in grutte stjer wie. Sy hat ek yn in protte stomme films spile. Elsie Ferguson troude fjouwer kear en skiede trijeris.","sentiment":"fy","name":"West Frisian","natural":"Frysk"},{"value":"* Elsie Ferguson yn de IMDb","sentiment":"fy","name":"West Frisian","natural":"Frysk"},{"value":"Dit is in list fan planetoïden 9001-10000.","sentiment":"fy","name":"West Frisian","natural":"Frysk"},{"value":"Octavio Paz (Spaanske útspr.: [okˈtaβjo pas], folút: Octavio Paz Lozano; Meksiko-Stêd, 31 maart 1914 – dêre, 19 april 1998) wie in ferneamd Meksikaansk dichter, essayist, diplomaat, oersetter en toanielskriuwer. Syn wurken hearre fierhinne ta de streamings fan it surreälisme en it eksistinsjalisme, en fertoane ynfloeden fan it marksisme, it hindoeïsme en it boedisme. Syn bekendste gedicht is it masterwurk Piedra de Sol (De Sinnestien), út 1949. Yn 'e jierren fyftich en sechstich tsjinne er syn lân as diplomaat, en wied û.m. abassadeur yn Yndia. Ut protest tsjin it bloedich delslaan fan studinteprotesten troch it Meksikaanske regear joech er dat amt der yn 1968 oan. Yn 1990, acht jier foar syn dea oan kanker, waard him de Nobelpriis foar de Literatuer takend.","sentiment":"fy","name":"West Frisian","natural":"Frysk"},{"value":"Octavio Paz waard berne as de soan fan Octavio Paz Solórzano en Josefina Lozano. Syn heit wie yn 'e Meksikaanske Boargeroarloch (1910-1920) in aktyf tsjinstanner fan presidint Porfirio Díaz. Paz waard yn in begoedige fermidden grutbrocht yn it doarp Mixcoac, dat no opslokt is troch Meksiko-Stêd, troch syn mem, wa har âldelju oft út Spanje wei nei Meksiko ta emigrearre wiene, syn muoike Amalia Paz en syn pake oan heitekant Ireneo Paz, in liberale yntellektueel, romanskriuwer, útjouwer en eardere oanhinger fan presidint Díaz. Op syn fyfde brocht Paz in jier mei syn famylje troch yn it Amerikaanske Los Angeles. Letter studearre er yn Meksiko-Stêd oan it Colegio Williams. Paz kaam al ier yn 'e kunde mei literatuer troch de bibleteek fan syn pake, dy't folstie mei Meksikaanske en Jeropeeske klassiken. Yn 'e tweintiger jierren lies er sadwaande al Spaanske dichters, lykas Gerardo Diego, Juan Ramón Jiménez en Antonio Machado, dy't in grutte ynfloed útoefenen op syn iere wurk. As tiner, yn 1931, doe't er sterk beynfloede waard troch de Ingelske dichter en skriuwer D.H. Lawrence, publisearre Paz syn earste gedichten, wêrûnder Cabellera. Twa jier letter, yn 1933, doe't er njoggentjin jier wie, brocht er syn earste dichtbondel út, ûnder de titel Luna Silvestre (\"Wylde Moanne\"). It jiers tefoaren hied er doe mei guon freonen al syn earste literêre tydskrift, Barandal, oprjochte.","sentiment":"fy","name":"West Frisian","natural":"Frysk"},{"value":"Yn 1937 joech Paz syn rjochtestúdzje deroan en sette er ôf nei Yukatan, om op in skoalle te Mérida te wurkjen mank de soannen fan gerniers en lânarbeiders. Dêr begûn er oan it earste fan syn lange, ambisjeuze gedichten, Entre la Piedra y la Flor (\"Tusken de Stien en de Blom yn\"), dat er foltôgje soe yn 1941 (en op 'e nij beseach yn 1976). Yn dat dichtwurk beskreau er ûnder ynfloed fan it wurk fan 'e modernistyske dichter T.S. Eliot de maatskiplike sitewaasje fan 'e earme Meksikaanske plattelânsbefolking, dy't útrûpele waard troch de gjirrige lânhearren. Yn datselde jier (1937) waard Paz útnûge op it Twadde Ynternasjonale Skriuwerskongres ta Ferdigening fan 'e Kultuer yn Spanje, dêr't er, ûnder de Spaanske Boargeroarloch, syn solidariteit betoande mei de republikeinen tsjin it faksisme fan generaal Franco. Nei syn weromkear yn Meksiko wie Paz yn 1938 belutsen by de oprjochting fan in nij literêr tydskrift, Taller (\"Wurkplak\"), dêr't er oant 1941 yn publisearre. Ek yn 1937 troude er mei Elena Garro, dy't er twa jier earder kennen leard hie en dy't tsjintwurdich beskôge wurdt as ien fan 'e bêste auteurs fan Meksiko. Hja krigen ien dochter, Helena, mar it houlik einige yn 1959 yn in skieding. Yn 1943 sette Paz útein mei in stúdzje oan 'e Amerikaanske Univeriteit fan Kalifornje te Berkeley (University of California at Berkeley), en twa jier letter waard er opnommen yn 'e Meksikaanske diplomatike tsjinst. Yn dy hoedanichheid wurke er earst in hoart yn New York, en waard er yn 1945 nei Parys ta stjoerd, dêr't er El Laberinto de la Soledad (\"It Labyrint fan Iensumens\") skreau, in rûnom priizge essay fan 'e lingte fan in boek oer de Meksikaanske identiteit, en ek de dichtbondel Libertad bajo Palabra (\"Frijheid ûnder Ede\"), dêr't syn bekendste gedicht en masterwurk Piedra de Sol (\"Sinnestien\"), letter oan tafoege wurde soe. Yn 1952 reizge er foar de earste kear nei Yndia ta en datselde jiers waard er in skoft stasjonearre yn 'e Japanske haadstêd Tokio, en letter yn it Switserske Sjenêve. Paz kearde yn 1954 werom nei Meksiko-Stêd. Yn 1959, it jier fan syn skieding, waard er fannijs nei Parys ta stjoerd, wat him goed útkaam mei't syn minneresse, de Italjaanske skilderesse Bona Tibertelli de Pisis, dêr ek krekt hinne ferfearn wie.","sentiment":"fy","name":"West Frisian","natural":"Frysk"},{"value":"Yn 1962 waard Paz beneamd ta de Meksikaanske ambassadeur yn Yndia. Dêre skreau er ferskate wurken, wêrûnder El Mono Gramático (\"De Aap Dy't Grammatika Underwiisde\"), dat yn it Spaansk pas yn 1974 útjûn wurde soe, en Ladera Este (\"Eastlike Skeante\"). Yn 1965, nei't er syn relaasje mei Tibertelli de Pisis beëinige hie, troude er mei Marie-José Tramini, dy't oan syn dea ta by him bliuwe soe. Paz joech syn diplomatike oanstelling op yn oktober 1968, nei it bloedbad dat it Meksikaanske regear oanrjochtsje litten hie ûnder demonstrearjende studinten op it Plaza de las Tres Culturas yn 'e wyk Tlatelolco fan Meksiko-Stêd. Neitiid ferbleau er hoartsje yn Parys, en yn 1969 kearde er werom nei Meksiko, dêr't er yn 1970 mei in groepke lykstimde yntellektuëlen it tydskrift Plural oprjochte. Fan 1970 oant 1974 beklaaide Paz in heechlearaarskip oan 'e Universiteit fan Harvard, yn 'e Feriene Steaten. Yn syn boek Los Hijos del Limo (\"De Bern fan 'e Sompe\") samle er syn universitêre lêzings út dy jierren. Nei't it Meksikaanske regear yn 1976 it near lei op Plural, rjochte Paz yn it stee dêrfan it blêd Vuelta op, dat frijwol deselde ynhâld krige en dêr't er oan syn dea ta redakteur fan bleau. Fan 'e ein fan 'e jierren santich ôf krige er einlings en te'n lêsten ynternasjonale erkenning, mei de Jeruzalimpriis foar literatuer oer yndividuële frijheid (1977), in earedoktoraat fan 'e Universiteit fan Harvard (1980), de Miguel de Cervantespriis (1981), de Neustadtpriis foar literatuer (1982) en ferskate oare prizen en ûnderskiedings. Uteinlik waard syn karriêre as skriuwer en dichter yn 1990 bekroane mei de Nobelpriis foar de Literatuer. It lêste part fan Paz syn libben waard oerskade fan in heechoprinnende deilisskip mei syn eardere freon, de foaroansteande Meksikaanske skriuwer en histoarikus Carlos Fuentes. It brekpunt waard foarme troch it sandinistyske regear fan Nikaragûa, dat Paz bestried en Fuentes stipe. Yn 1988 printe Paz yn syn tydskrift Vuelta in oanfal op Fuentes ôf troch de essayist en histoarikus Enrique Krauze, wêryn't dy Fuentes syn Meksikaanske identiteit yn 'e kiif stelde. Dêrtroch boaze in ûnienichheid oan ta in wiere fete, dy't oanhold oant Paz syn ferstjerren oan kanker op 19 april 1998.","sentiment":"fy","name":"West Frisian","natural":"Frysk"},{"value":"* 1956 - La Hija de Rappaccini (\"De Dochter fan Rappaccini\")","sentiment":"fy","name":"West Frisian","natural":"Frysk"},{"value":"Teminsten twa gedichten fan Octavio Paz binne nei it Frysk ta oerbrocht troch klassyk oersetter Klaas Bruinsma, dy't benammen bekend is troch syn ferfrysking fan Homêros syn Ilias en Odyssee en in hiele rige Aldgrykske toanielstikken fan skriuwers as Sofokles, Aiskylos, Euripides en Aristofanes. De fertalings fan Año Nuevo en Piedra de Sol hat Bruinsma ûnder de titels Nijjiersdei, resp. De Sinnestien yn 1983 en 1984 publisearre yn ûnderskate nûmers fan it tydskrift HJIR.","sentiment":"fy","name":"West Frisian","natural":"Frysk"},{"value":"* Offisjele webside fan Octavio Paz","sentiment":"fy","name":"West Frisian","natural":"Frysk"},{"value":"Werner Thissen (Kleve, 3 desimber 1938) is in Dútsk Roomsk-katolyk geastlike. Hy wie fan 1999 oant 2002 help-biskop fan Münster en dêrnei aartsbiskop fan Hamburg. Hy is sûnt 2014 aartsbiskop emeritus fan Hamburg.","sentiment":"fy","name":"West Frisian","natural":"Frysk"},{"value":"Thissen waard ta pryster wijd op 29 juny 1966. Hy waard 16 april 1999 ta help-biskop fan Münster beneamd en titulêr biskop fan Scampa. 24 maaie 1999 waard er ta biskop wijd troch Reinhard Lettmann, biskop fan Münster, mei Alfons Demming, help-biskop fan Münster, en Heinrich Janssen, help-biskop fan Münster, as ko-konsekrators. 22 novimber 2002 waard hy ta aartsbiskop fan Hamburg beneamd troch paus Jehannes Paulus II en 25 jannewaris 2003 ynstallearre. 21 maart 2014 waard hy aartsbiskop emeritus fan Hamburg.","sentiment":"fy","name":"West Frisian","natural":"Frysk"},{"value":"Hy wie ko-konsekrator fan:","sentiment":"fy","name":"West Frisian","natural":"Frysk"},{"value":"* Catholic Hierarchy bio","sentiment":"fy","name":"West Frisian","natural":"Frysk"},{"value":"De ûndergrûnske wrotmûzen fan de Nije Wrâld (wittenskiplike namme: Pitymys) binne in ûnderskaai fan 'e klasse fan 'e sûchdieren (Mammalia), it skift fan 'e kjifdieren (Rodentia), de famylje fan 'e wrotmûseftigen (Cricetidae), de ûnderfamylje fan 'e wrotmûzen (Arvicolinae), de tûke fan 'e fjildmûzen (Arvicolini) en it lyknammige skaai fan 'e fjildmûzen (Microtus). Ta dit ûnderskaai hearre twa útstoarne en fjouwer libbene soarten en út Noard- en Midden-Amearika.","sentiment":"fy","name":"West Frisian","natural":"Frysk"},{"value":"De KW-stelling hearde mei de Fortegurdle om Luik en de Stelling fan Antwerpen by de kearn fan de Belgyske ferdigening oant 1940.","sentiment":"fy","name":"West Frisian","natural":"Frysk"},{"value":"Francis Gibson (Whitby (Ingelân), doopt 16 jannewaris 1753 – dêre, 24 july 1805) wie in Ingelsk skriuwer, dichter en altemets keunstskilder.","sentiment":"fy","name":"West Frisian","natural":"Frysk"},{"value":"Gibson waard yn 1753 berne yn Whitby, yn it Ingelske greefskip Yorkshire, as de soan fan Joseph en Mary Gibson. Hy waard seeman en reizge nei Noard-Amearika. Letter sylde er as kaptein op syn heite skip ek nei it Eastseegebiet. Yn 1787 waard Gibson op foarspraak fan Henry Phipps, 1e greve fan Mulgrave oansteld as kommys fan 'e dûane te Whitby, in amt dat er oan syn dea yn 1805 ta behold. Hy troude twaris en hie ek bern. Francis Gibson is bekend bleaun troch syn skriuwwurk, wêrfan't benammen syn sammele fersen Poetical Remains neamd wurde moatte, dy't postúm yn 1807 publisearre waarden. Fierders skreau er Streanshall Abbey, or The Danish Invasion, in toanielstik yn fiif bedriuwen dat er opdroech oan Martha Sophia Maling, grevinne fan Mulgrave, de oarehelte fan syn patroan. Dit stik waard yn 1799 foar it earst opfierd. Teffens wie fan Gibson syn hân it non-fiksjewurk Sailing Directions for the Baltic (\"Sylynstruksjes foar de Eastsee\"), út 1791, dat nei't it skynt de Britske float noch goed fan pas kaam yn 'e Slach by Kopenhagen, yn 1801. Ta einbeslút sette Gibson yn 1802 ek it wurk Memoirs of the Bastile oer út it Frânsk, dat in ferslach is fan 'e Bestoarming fan de Bastille, yn 1789.","sentiment":"fy","name":"West Frisian","natural":"Frysk"},{"value":"Unbeäntwurde leafde of iensidige leafde is leafde of ferealens dy't men fielt foar in persoan dy't deselde gefoelens net foar jin koesteret. Dêrby is it mooglik dat de persoan dy't it objekt fan 'e leafde is, syn of har leafhawwer ôfwiisd hat. Mar it kin likegoed wêze dat sa'n persoan hielendal net iens beseft dat soks spilet, mei't dejinge dy't him/har leafhat dat foar him/har ferburgen hâldt. Soms stjoert dejinge dy't fan in ôfstân immen leafhat dy persoan presintsjes ta, lykas in boeket reade roazen of in doaske bonbons. As sa'n leafhawwer (noch) net wissernôch is om 'e eigen namme te neamen, docht hy/sy der soms in kaartsje by mei de tekst \"fan in geheime bewûnderer\". Soks kin it tsjinstelde effekt hawwe, mei't dejinge dy't 'bewûndere' wurdt, benammen as it om in frou giet, dêrtroch faak it ûnoangename gefoel kriget temûk begnúfd te wurden. Sa'n gefoel is net alhiel sûnder basis, want ôffhinklik fan 'e geastlike gesteldheid fan 'e bewûnderer kin sok hâlden en dragen soms yndie útrinne op in gefal fan stalking. Unbeäntwurde leafde is yn 'e Westerske kultuer in faak foarkommend ûnderwerp yn films, boeken en lieten. Foar dejingen dy't ûnbeäntwurde leafde koesteret kin it ûnfermogen om oan in djip emosjoneel ferlet te foldwaan ferfelende gefolgen hawwe. Men kin depressyf reitsje, in gefoel fan minderweardichheid krije, en flugge gemoedswikselings ûnderfine fan depresje nei eufory en wer werom. Oer de fraach oft ûnbeäntwurde leafde better is as hielendal gjin leafde binne de mienings ferdield. De Kanadeeske psychiater Eric Berne seach bygelyks net folle positive kanten oan ûnbeäntwurde leafde, wyslt de Dútske filosoof Friedrich Nietzsche ûnbeäntwurde leafde krekt ûnmisber fûn foar de goede ûntwikkeling fan 'e minsklike psyche. Yn 'e measte gefallen sil ûnbeäntwurde leafde nei ferrin fan tiid út himsels oergean, benammen as men (bgl. nei in ôfwizing) de persoan dy't men leafhat net mear moetet. As it om in kollega op jins wurk giet, kin it dreech wurde, net allinnich foar dejinge dy't leafhat, mar ek foar de ôfwizer, dy't faak ek gefoelens as somberens, frustraasje en skuld trochmakket. De Romeinske dichter Ovidius skreau yn syn Remedia Amoris dat ûnbeäntwurde leafde it fluchst oergiet as men jin oerjout oan reizgjen, gehielûnthâlden en bûtendoaraktiviteiten, en dêrby, iroanysk genôch, dichters safolle mooglik út 'e wei giet.","sentiment":"fy","name":"West Frisian","natural":"Frysk"},{"value":"De namme \"Krúswetter\" wurdt foar mear as ien wetter brûkt:","sentiment":"fy","name":"West Frisian","natural":"Frysk"},{"value":"* De Krúswetters.","sentiment":"fy","name":"West Frisian","natural":"Frysk"},{"value":"De Sulverstreekheaflinter (coenonympha hero) is in flintersoarte yn it skaai fan de aureliaflinters (nyphalidae)","sentiment":"fy","name":"West Frisian","natural":"Frysk"},{"value":"De flinter is net mear sjoen yn de Benelúks fan 1960 ôf. It liket der net op dat de flinter oait wer weromkomme sil. It is honkfêste soarte. De flinter hâldt fan wiete boskgreiden. Op de reade list stiet de flinter as ferdwûn.","sentiment":"fy","name":"West Frisian","natural":"Frysk"},{"value":"De flinter fleant fan ein maaie ôf oant begjin juny. Fleant altyd yn ien generaasje.","sentiment":"fy","name":"West Frisian","natural":"Frysk"},{"value":"De wjuklingte is likernôch 17 mm. De boppekant fan de foarwjukken is donkerbrún en by de wyfkes mei twa lytse oranje stipkes. Op de boppekant fan de efterwjukken stean fjouwer swarte eachplakjes. By de mantsjes binne dizze eagen net altyd te sjen. Op de ûnderkant fan de wjukken rint in streek mei eachplakken. Dizze plakken binne ôfsetten mei in sulveren streek.","sentiment":"fy","name":"West Frisian","natural":"Frysk"},{"value":"De rûp oerwintert as in healwaaks rûp yn in gerspôle. De weardplant fan de rûp binne ferskillende soarten gers lykas smele en swinkgers","sentiment":"fy","name":"West Frisian","natural":"Frysk"},{"value":"* List fan flinters.","sentiment":"fy","name":"West Frisian","natural":"Frysk"},{"value":"Alles komt ergens van is in film út 2003 fan de Fryske regisseur-om-utens Pieter Verhoeff. De film foarmet in portret fan 73 minuten oer de yn 1996 ferstoarne akteur Gerard Thoolen. Yn in persoanlik en oandwaanlik dokumint jout Verhoeff in byld fan ien fan de grutste Nederlânske akteurs fan de lêste desennia fan de 20e iuw.","sentiment":"fy","name":"West Frisian","natural":"Frysk"},{"value":"Utjouwerij Venus wie in Fryske útjouwerij dy't bestie fan 2003 oant 2012. Dit bedriuw kin as ôfsplitsing fan de KU sjoen wurde. Driuwende krêften wiene Trinus Riemersma, Josse de Haan (winner fan de Gysbert Japicxpriis 2007) en Reinder Rienk van der Leest dy't meast de boekomslaggen fersoarge.","sentiment":"fy","name":"West Frisian","natural":"Frysk"},{"value":"* Webstee Utjouwerij Venus.","sentiment":"fy","name":"West Frisian","natural":"Frysk"},{"value":"De Middenfeart is in feart yn de gemeente Lemsterlân. De feart rint yn de Feanpolder Dolsterhuzen en begjint tusken Sânbuert en Dolsterhuzen. De feart rint dan nei it noardeasten en komt út yn de Broersleat ( ek wol Fjouwerhúster Feart neamd ). De namme Middenfeart jildt sûnt 15 maart 2007 as de offisjele namme, as ferfanging foar de eardere offisjele namme Middenvaart.","sentiment":"fy","name":"West Frisian","natural":"Frysk"},{"value":"Sportferiening Donkerbroek is in sportferiening yn Donkerbroek dy't oan fuotbal, kuorbal, follybal en gymnastyk docht. De klub is oprjochte op 10 oktober 1931 en de fuotbalploech spilet op sportpark Ontwijk. Oant 1937 hiet de klub Donkerbroek, dêrnei waard de namme feroare yn HDT (Hâld Dy Taai), yn 1992 waard de namme sportferiening Donkerbroek. *Tenu: shirt:read/swart, broek:swart","sentiment":"fy","name":"West Frisian","natural":"Frysk"},{"value":"* Webstee sportferiening Donkerbroek","sentiment":"fy","name":"West Frisian","natural":"Frysk"},{"value":"It houlik yn Fryslân wie ûnder it Aldfryske rjocht in ferdrach dat sletten waard tusken de famyljes fan de breid en breugeman. De famylje fan de breugeman joech oan de oare famylje in geskink om it mundium oer de frou te keapjen. Neist it offisjele houlik wie der ek it rôfhoulik, wêrby't de man in frou út in oare meechskip skaakte. Woe de frou by de man bliuwe, dan wie it in jildich houlik, oars krige de man in boete om't er it mundium skeind hie. Yn de trettjinde iuw feroare dit ûnder it kanonnike rjocht. Letter wie foar in jildich houlik allinnich de tastimming fan beide partijen (eventueel harren âlden) nedich. De grifformearden leinen yn de tiid fan de Republyk de klam op it tsjerklik houlik. Frije leafde (konkubinaat), twongen houliken en skiedings waarden net tastien. Houliksferkear (iere bysliep), 'fleislike konversaasje' foar de trije ôfkundigingen (proklamaasjes), waard, seker troch dûmnys, bestraft. It ferbrekken fan de ferloving wie ek net de bedoeling. De proklamaasjes koenen 'spierd' wurde, dus opkeard. Mingde houliken joegen faak swierrichheden. It boargerlik houlik waard akseptearre. Der mocht dan yn in oar plak troud wurde as dêr't de proklamaasjes bard wienen. De befêstiging barde yn in iepenbiere tsjinst nei de preek en it brûken fan it houliksformulier. Wertrouwen waard tastien, al joegen de graden fan sibskip swierrichheden. De 'dissenters' (roomsen, minnisten, joaden) hienen it boargerlik houlik. Fan tsjerklike houliken dy't der grif ek west hawwe is net folle bekend.","sentiment":"fy","name":"West Frisian","natural":"Frysk"},{"value":"Attention Deficit Disorder (ADD) is in oanberne oandwaning. Se wurdt feroarsake troch in ôfwiking yn de wurking fan de neurotransmitters. Dit liedt ta in feroare aktiviteit yn bepaalde gebieten fan de harsens. Neffens in algemien brûkt hânboek foar de yndieling fan psychyske oandwaningen, it DSM-IV, is ADD in subtype fan ADHD, en wol it saneamde meast ûnoplettende type, kenmerke troch in oandachtstekoartsteurnis en konsintraasjeproblemen. ADD wurdt mear as ADHD yn ferbân brocht mei depresje, eangststeurnissen en minne skoalprestaasjes, gedrachsproblemen steane minder op de foargrûn. Undersyk toant oan dat ADHD of ADD foarkomt by 1 oant 4% fan alle bern en dat seker in tredde part der ek as folwoeksenen noch lêst fan hat. ADD en ADHD komme foar by minsken fan alle opliedingsnivo's.","sentiment":"fy","name":"West Frisian","natural":"Frysk"},{"value":"Oannomd wurdt dat de harsens fan ADD'ers oars funksjonearje as dy fan net-ADD'ers. Minsken mei ADD hawwe in enoarme gedachtestream wêrtroch't se faak dreamerich of net-ynteressearre oerkomme by oare minsken. Troch dizze gedachtestream kinne se har min konsintrearje op de foar it spesifike momint relevante saken. It “filter” dat relevante fan irrelevante saken skiedet, wurket minder goed. Minsken mei ADD binne gau ôflieden, sûnder rêst en faak ympulsyf yn harren gedrach. Kenmerkend foar ADD is it hawwen fan meardere yntinse stimmingsskommelingen op ien dei. Ek sliepproblemen, ferjitlikens, it net organisearje kinne en in oar tiidsbesef hearre der hast altyd by. Ek binne se faak oergefoelich foar lûd- en byldympulsen. ADD'ers hawwe der faak muoite om in petear te folgjen yn in grutte kloft minsken. Dat komt omdat se har net konsintrearje kinne op ien petear, mar harren fokusje op alle petearen dy't op dat stuit geande binne. Minsken mei ADD beskriuwe dit probleem soms as \"it harkjen nei in petear op de radio, wylst de útstjoering in hiel soad rûs hat\". Soms hawwe AD(H)D'ers bysûndere feardichheden oangeande it fluch kombinearjen fan ynformaasje en yndrukken, probleemoplossend tinken, ynlibbingsfermogen, kreativiteit, en romtlik ynsjoch. Minsken mei ADD kinne yn bepaalde situaasjes hyperfokusje; men is dan ekstreem konsintrearre en him net bewust fan wat der om har hinne geande is. Dit hege konsintraasjenivo kin liede ta it ûntwikkeljen fan útsûnderlike talinten. Omdat in soad AD(H)D'ers in hegere prikeldrompel hawwe sille se yn bepaalde risikofolle en krisissituaasjes alerter en better funksjonearje, wylst by oare minsken de kâns op disfunksjonearjen krekt tanimt.","sentiment":"fy","name":"West Frisian","natural":"Frysk"},{"value":"ADD is in set spesifike persoanlikheidskenmerken mei in meast erflike oarsaak. It is gjin karaktertrek of opfiedingsfout. ADD wurdt troch wittenskippers as in neurobiologyske steurnis beskôge: der binne mear en mear oanwizings dat genetysk-biologyske faktoaren in sleutelrol spylje. Benammen in tekoart oan, en/of ûnevenwicht yn de oanwêzigens fan, twa neurotransmitters yn de premotoaryske korteks en yn de prefrontale korteks fan de harsens is kenmerkend. By ADHD'ers liedet dizze ôfwiking yn de neurotransmitters dopamine en noradrenaline ta oandachtsproblemen, hyperaktiviteit en ympulsyf gedrach. By ADD'ers binne hyperaktyf en ympulsyf gedrach yn mindere mate oanwêzich, of hielendal ôfwêzich. It komt faak foar dat bern mei ADHD, at se âlder wurde, minder hyperaktyf en ympulsyf gedrach fertoane en yn harren folwoeksen libben typearre wurde kinne as ien mei ADD.","sentiment":"fy","name":"West Frisian","natural":"Frysk"},{"value":"Der is net in ûndûbelsinnige test foar ADD. De diagnoaze ADD wurdt steld op basis fan in strukturearre fragelist en wurde, at soks winsklik is, ek famyljeleden of oare direkt belutsenen útnûge foar in ynterview. De útkomst fan de fragelist en de petearen moatte helderheid jaan oer ADD. It ûndersyk en diagnostyk wurdt oer it generaal útfierd troch in psychiater of in psycholooch. Foar it stellen fan de diagnoaze ADD wurde de spesifike DSM-IV kritearia fan ADHD brûkt, mar sûnder de hyperaktiviteit. Neffens it DSM-IV hânboek binne kenmerken fan ADD: In probleem mei dizze kritearia is dat der fan útgien wurdt dat dizze klachten der hearre te wêzen yn alle leefgebieten lykas wenjen, wurkjen of yn oare situaasjes wêrby't de omjouwing bepaalde easken stelt. In oar punt is dat ûndersteld wurdt dat de symptomen al yn de earste sân libbensjierren oanwêzich binne. Se binne lykwols by minsken mei ADD yn de beukertiid lang net altyd goed ûnderkend. Benammen by folwoeksenen dy't yn de jierrren santich yn in tolerante omjouwing opgroeid binne, soargen oandachtstekoart- en konsintraasjesteurnissen net altyd foar grutte problemen. Dêrom wurde se by in standert ûndersyk faak min werkend. Boppedat binne de âlden dy't belutsen binne by sa'n ûndersyk faak al op in respektabele leeftyd en is harren ynformaasje net altyd like krekt. Omdat ADD yn ûngefear 75% fan de gefallen komt troch erflike belesting, is de kâns grut dat ien fan de âlden sels ADD hat. Dit betsjut dat yn de húshâlding fan ôfkomst ôfwiken fan de algemiene noarm net altyd in probleem fûn waard. ADD yn kombinaasje mei dyspraksy wurdt ek wol DAMP-syndroom neamd.","sentiment":"fy","name":"West Frisian","natural":"Frysk"},{"value":"De Nederlânske Sûnensried skatte yn it jier 2000 dat ûngefear 2% fan de bern tusken fiif en fjirtjin jier sokke slimme symptomen fan ADHD of ADD hat dat spesifike behanneling nedich is. Bûten psycho-edukaasje om de kennis fan alle belutsenen oer ADD te fergrutsjen is in yntinsive foarm fan yndirecte gedrachstherapy oanwiisd. Dit bart faak yn de foarm fan 'parent management training' (PMT) en 'mediatraining' fan âlden en learkrêften. Direkte gedrachstherapy is foar de lange termyn folle minder effektyf bleken. By te min resultaat kin hjirnei in behanneling mei midisinen folgje. Hoewol't Ritalin it meast gongbere middel is, binne der ek oare middels dy't brûkt wurde kinne, lykas Strattera en bepaalde antidepressiva. Yn guon gefallen kin it oan Ritalin besibbe dekstro-amfetamine foarskreaun wurde. Mei Ritalin is fyftich jier ûnderfining opdien en wurdt as tige feilich beskôge as it neffens foarskrift brûkt wurdt. De terapeutyske effekten en bywurkingen kinne per yndividu ferskille, dit betsjut dat in medikaasjeadvys altyd maatwurk is. Allinnich artsen mei in spesifike deskundichheid yn ADD meie in medikaminteuze behanneling starte. Deskundigen miene dat drugsgebrûk troch minsken mei ADD yn sommige gefallen in foarm fan selsmedikaasje is, wêroan't by adekwate medikaminteuze behanneling net langer behoefte bestiet. Undersyk lit sjen dat drugsgebrûk by ADD-jongeren dy't medikaasje brûke minder foarkomt as by leeftydsgenoaten.","sentiment":"fy","name":"West Frisian","natural":"Frysk"},{"value":"Sommige artsen brûke neurofeedback (harsengolftraining) omdat it ûnderstelt de oaraaak oan te pakken. Mei neurofeedback soenen nije neuroanen oanlein wurde mei gegevensbanen dy't in útwurking hawwe op de neurotransmitter- en hormonenhúshâlding. In wittenskiplike stúdzje fan Lubar yn 1995 toande oan dat by 51 behandele ADHD-gefallen der nei 10 jier bliuwende positive resultaten wienen. Fieding soe neffens guon behannelers in grutte ynfloed hawwe op de symptomen. Under oare in glutenfrij, suvelfrij en sûkerfrij dieet wurdt brûkt. Gluten-, suvel- en sûkergefoelige minsken meitsje natuerlike endorfines (opoïde peptiden) oan dy't fergelykber is mei morfine.","sentiment":"fy","name":"West Frisian","natural":"Frysk"},{"value":"De gedrachsproblemen dy't wy no ADHD/ADD neame waarden yn 1902 foar it earst beskreaun troch de Britse bernearts George Still. Yn 1937 wurke de arts Charles Bradley yn in ynrjochting foar min hantearbere jongens. Ynstee fan dizze jongeren troch hurde tucht omstean te learen, besluet hy it gedrach te beynfloedzjen troch harren stimulearjende medisinen te jaan. Hy hie earder al by tafal ûntdekt dat stimulearjnde medikaasje, dy't ûnder oare tapast waard as middel om ôf te fallen, in kalmearjend effekt hie op minsken mei bepaalde klachten. Yn 1947 waard beskreaun dat de gedrachsproblemen feroarsake waarden troch lytse beskeadigingen yn de harsens; minimal brain damage (MBD) neamd. Nei 1967 wie men dochs minder oertsjûge fan skansearring en waard de term minimal brain disfunction ynfierd. Men is sûnttiids ûndersyk dwaan bleaun nei wat we no ADHD neame. Sa waard ûntdekt dat der net altyd sprake wie fan hyperaktiviteit, mar dat der ek in foarm wie mei allinnich oandachtstekoart– en konsintraasjesteurnissen; de Attention Deficit Disorder, ofwol ADD. Yn de jierren 1970 kaam ek oan it ljocht dat ADHD gjin typyske bernesykte wie dy't om de puberteit ferdwûn, mar dat sa’n 60% ek as folwoeksene lêst hâlden bleau fan de symptomen. Undanks dizze wittenskiplike feiten bleau de algemiene maatskiplike miening noch lange tiid dat AD(H)D in opfiedingsprobleem wie dat gjin biologyske oarsaak hie. Ek al omdat men der yn de psychoanalyze lang fanút gie dat AD(H)D in neurotyske ôfwiking wie en feroarsake waard trochdat de âlden hieltiten minder tiid en oandacht foar harren bern hienen. In grutte trochbrek kaam yn 1990 doe't men by it fergelykjen fan PET-scans ferskillen yn harsenaktiviteit ûntdekte tusken folwoeksenen mei AD(H)D en folwoeksenen sûnder AD(H)D. Troch MRI-scans waarden by letter ûndersyk noch gruttere ferskillen ûntdekt. Boppedat blykte út nij genetysk ûndersyk dat AD(H)D in famyljekwaal wie en foar ûngefear 75% erflik bepaald. Men toch earder dat AD(H)D in typyske bernesykte wie dy't om de puberteit hinne ferdwine soe. No is dúdlik dat teminsten in tredde fan de bern mei dizze oandoening op folwoeksen leeftyd noch altiten klachten ûnderfine, meast yn de foarm fan ADD.","sentiment":"fy","name":"West Frisian","natural":"Frysk"},{"value":"Vladimir Jevgrafovitsj Tatlin (Russysk: Владимир Евграфович Татлин) (Charkov, 28 desimber 1885 (âlde styl: 16 desimber) – Moskou, 31 maaie 1953) wie in Russysk keunstner. Kasimir Malewitsj en hy wiene de twa wichtichste persoanen yn de Russyske avant-gardebeweging fan de jierren 1920, doe't de Bolsjewisten noch in beskate frijheid tastiene. Tatlin waard berne yn de Oekraynske stêd Charkov as soan fan in yngenieur by it spoar en in dichteresse. Hy begûn syn keunstnerskarriêre as ikoaneskilder yn Moskou, dêr't er ek de skoalle foar skilderkeunst, byldhoukeunst en arsjitektuer folge. Hy wie ek beropsmuzikant, en joech in optreden op de Wrâldútstalling yn Parys yn 1906.","sentiment":"fy","name":"West Frisian","natural":"Frysk"},{"value":"Tatlin waard ferneamd troch syn ûntwerp fan it Monumint foar de Tredde Ynternasjonale, ek wol bekend as de Tatlintoer. It ûntwerp út 1920 bestie út in toer fan izer, glês en metaal en moast in tredde part grutter wurde as de Eiffeltoer. It gebou lit de dynamyk fan de technologyske utopy sjen sa't de kommunisten him foar eagen hienen. It is in dûbele heliks, lykas by it DNA-molekúl, mei trije ûnderskiedende dielen. Dizze blokken, beklaaid mei glêsruten, moasten mei ferskillende faasje draaie. It ûnderste ien kear it jier, it middelste part ienris de moanne en de boppeste moast ien kear deis in rûntsje meitsje. Yn de toer soene ûnder oaren de kantoaren fan de kommunistyske partij komme moatte. It plan wie lykwols tige ûnpraktysk en djoer en waard nea útfierd.","sentiment":"fy","name":"West Frisian","natural":"Frysk"},{"value":"Tatlin stie mei syn 'hoekereliëfs' oan de widze fan it konstruktivisme. Syn 'hoekereliëfs' wiene bousels fan ûnder mear hout en stiel dy't ophongen waarden yn de hoeke tusken twa muorren. Hy woe sa de tradysjonele opfetting oer keunst yn besprek jaan. Oare, lettere foaroansteande konstruktivisten wiene û.o. Manuel Rendón Seminario, Joaquín Torres García, Laszlo Moholy-Nagy, Antoine Pevsner en Naum Gabo. Tatlin en Malewitsj wiene freonen, mar rekken dochs ferdield oer wêr't it hinne moast mei it Konstruktivisme. Wylst Tatlin fierder gie mei konstruktivistyske ûntwerpen ûntwikkele Malewitsj yn Vitebsk it suprematisme. Tatlin lei him ek ta op it bestudearjen fan klean en oare foarwerpen. Op de ein fan syn libben sette er noch út ein mei ûndersyk nei it fleanen fan fûgels; syn bedoeling wie om fleanreau te ûntwerpen sadat minske op eigen krêft fleane koene. Tatlin waard begroeven op it Novodevitsji-begraafplak yn Moskou.","sentiment":"fy","name":"West Frisian","natural":"Frysk"},{"value":"* In foarbyld fan Tatlins hoekereliëfs","sentiment":"fy","name":"West Frisian","natural":"Frysk"},{"value":"In nijslêzer is ien dy't op radio of telefyzje it nijs foarlêst.","sentiment":"fy","name":"West Frisian","natural":"Frysk"},{"value":"Sint-Marten (Nederlânsk: Sint-Maarten, Frânsk: Saint-Martin) is in eilân yn de Karibyske See, ien fan de Lytse Antillen, neamd nei Martinus fan Toers. It súdlike part fan it eilân is it lân Sint-Marten, it noardlike part is de Frânske oerseeske mienskip Frânsk Sint-Marten. It eilân leit sa'n 300 kilometer beëasten Porto Riko en 240 km benoarden Gwadelûp. Krekt noardlik fan Sint-Marten leit Angila, oare kant it Sint-Martenskanaal.","sentiment":"fy","name":"West Frisian","natural":"Frysk"},{"value":"De flinterstrûk (Buddleja davidii) is in soarte út it skaai fan 'e flinterstrûken (Buddleja), de famylje fan 'e helmkrûden (Scrophulariaceae) en it skift fan 'e lippeblomeftigen (Lamiales). Dizze soarte is bekend as túnplant. Yn Jeropa is de soart foaral as túnplant yn gebrûk, mar de plant komt ek ferwyldere foar. De strûk kin wol wat mar net in soad strange foarst ferneare, by om-en-de-by -15 graden Celsius giet de plant dea.","sentiment":"fy","name":"West Frisian","natural":"Frysk"},{"value":"Dit is in list fan planetoïden 11101-11200.","sentiment":"fy","name":"West Frisian","natural":"Frysk"},{"value":"Rosa Caracciolo, echte namme: Rósza Tassi (Boedapest, 29 juny 1972), is in fan oarsprong Hongaarsk rêstend model, neakenmodel en pornografysk aktrise, dy't de Italjaanske nasjonaliteit oannommen hat. Hja is troud mei de ferneamde Italjaanske pornoakteur, -regisseur en -produsint Rocco Siffredi.","sentiment":"fy","name":"West Frisian","natural":"Frysk"},{"value":"Caracciolo is hikke en tein yn 'e Hongaarske haadstêd Boedapest, dêr't se sûnt har tinerjierren wurke as model. Yn alle boarnen wurdt fermelden dat hja yn 1990 Miss Hongarije west hawwe soe, mar de listen fan dy titel bewize dat dat jiers in oar Hongaarsk model, Kinga Czuczor, dêrta keazen waard. Dat lit fansels iepen dat Caracciolo in alternative Miss-ferkiezing wûn hat of miskien in brâns-ferkiezing (lykas Miss Toerisme Hongarije of sokssawat). Hoe dan ek, mei goed tweintich jier ferfear hja begjin jierren njoggentich nei Itaalje ta, dêr't hja in karriêre as neakenmodel begûn en fan 1992 ôf ek as pornoaktrise. Yn 1993 kaam Caracciolo yn it Frânske Cannes yn 'e kunde mei de doe al bekende en letter noch ferneamder wurden Italjaanske pornoakteur, -regisseur en -produsint Rocco Siffredi. Hja trouden noch datselde jiers. Hja krigen twa soannen, Lorenzo (1996) en Leonardo (1999). Tusken 1993 en 1998, doe't se har út 'e pornoyndustry weromloek, wurke Caracciolo gauris gear mei har man, lykas yn Tarzan X: Shame of Jane, út 1995, dat nei alle gedachten har bekendste film is. Yn dy troch regisseur Joe D'Amato yn it Meksikaanske oerwâld draaide produksje wurdt it âlde ferhaal fan Tarzan en Jane nochris op 'e nij oereide. Hoewol't it in pornofilm is, springt er der mank dat sjenre yn positive sin út troch de aktearkapasiteiten fan 'e beide haadrolspilers Caracciolo en Siffredi. Njonken Tarzan X spile Caracciolo yn har karriêre, neffens de Internet Adult Film Database (IAFD), noch yn fjirtjin oare pornografyske films, dêr't fiif fan regissearre waarden troch Joe D'Amato. Fierders ferskynde se yn 2007 mei Siffredi op 'e Italjaanske tillefyzje yn in reklamespotsje foar 48248, in sms-tsjinst.","sentiment":"fy","name":"West Frisian","natural":"Frysk"},{"value":"Robin McLaurin Williams (Chicago, 21 july 1951 – Paradise Cay, 11 augustus 2014) wie in Amerikaansk akteur.","sentiment":"fy","name":"West Frisian","natural":"Frysk"},{"value":"Georgina Kwakye (útspr.: [ʤɔ:r'ʤi:na 'kwa:ʦi], likernôch: \"dzjôrdzjiina kwaatsy\"; Utert, 18 juny 1979) is in Nederlânsk aktrise, presintatrise, model en tillefyzjeprodusinte fan mingd Ganeesk-Hongaarsk etnysk komôf. Hja waard bekend mei har rol as Gladys Bloem, yn 'e soapsearje Goede Tijden, Slechte Tijden. Tsjintwurdich is Kwakye benammen aktyf as produsinte en dokumintêremakster.","sentiment":"fy","name":"West Frisian","natural":"Frysk"},{"value":"Kwakye is hikke en tein yn Utert, dêr't se yn 1979 berne waard as de dochter fan in Ganeeske heit en in etnysk Hongaarske mem. Om't har âlden drokke karriêres yn binnen- en bûtenlân hiene, waard se yn haadsaak grutbrocht troch har Hongaarske pake en beppe. Kwakye die de HAFU en folge neitiid in HBO-oplieding kommunikaasjekunde, dy't se yn 2003 ôfrûne mei in skripsje oer community trade by The Body Shop Benelúks.","sentiment":"fy","name":"West Frisian","natural":"Frysk"},{"value":"Kwakye sette har karriêre yn har tinerjierren útein as model, wêrby't se meiwurke oan fotoreportaazjes en as mannekên yn moadeshows rûn. Yn 1999 waard se frege en doch audysje foar de rol fan Bibi Zuidgeest yn 'e soapsearje Goudkust. Kwakye besleat dêrfan ôf te sjen om ynstee in algehiele screentest te ûndergean. Yn 2000 die se audysje foar de rol fan Terra Bloem, yn Goede Tijden, Slechte Tijden. Dy rol gie úteinlik nei Chanella Hodge, mar de makkers fan 'e rige wiene sa fan har ûnder de yndruk, dat se spesjaal foar Kwakye de rol fan Gladys Bloem, de jongere suster fan Terra, skreaune. Yn earste ynstânsje gie it by Kwakye har meiwurking oan Goede Tijden, Slechte Tijden om in gastrol fan in fearnsjier, mar úteinlik rûn it út op in haadrol dy't hast twa jier duorre. Yn 2002 waard yn ûnderling oerlis besletten dat it kontrakt net nochris ferlinge wurde soe, mei't de rol fan Gladys eins útspile wie en it personaazje goed en wol beskôge neat mear yn Meerdijk (it fiktive plak dêr't Goede Tijden, Slechte Tijden spilet) te sykjen hie. Boppedat wie Kwakye sels op dat stuit al yn ûnderhanneling mei de muzykstjoerder MTV. Koarte tiid earder hie Kwakye ek audysje dien foar de rol fan Natasja yn 'e film Volle Maan, mar dy wie nei Jasmine Sendar gien (deselde dy't ek de rol fan Bibi Zuidgeest yn Goudkust krigen hie). Neitiid hie Kwakye in byrol yn 'e komeedzjesearje ''Brada's''. Fan 2002 ôf sette Kwakye útein mei presintaasjewurk en ferskynde se as videojockey yn 'e MTV-programma's Da Groove, MTV Live en MTV Global, wêrfoar't se ferskate ferneamde ynternasjonale muzikanten en sjongers ynterviewde. Fanwegen budgettekoarten waard har kontrakt by de muzykstjoerder lykwols net ferlinge. Neitiid presintearre Kwakye yn 2004 foar de NCRV it berneprogramma Buya Backstage. Tegearre mei har kollega Edgar Wurfbain makke se yn 2005 in dokumintêre oer de projekten fan har Ganeeske heit, dy't hertsjirurch is. Teffens rjochte se doe de stifting Ghanasi op, mei as doel om it ûnderwiis en de sûnenssoarch yn Gana te ûnderstypjen. Har earste stap op dat mêd wie de oprjochting fan in middelbere skoalle yn har heite bertedoarp. Yn 2006 rjochte Kwakye har eigen bedriuw op, mei as namme Georgies, dêr't se mei produsearret en presintearret op eveneminten as it muzykfestival Lowlands en it Drum Rhythm Festival. Teffens jout se workshops oer presintaasje. Ek makket se tillefyzjeprogramma's oer minsken, kultueren en earlike hannel, û.o. foar de digitale stjoerder GoedTV. Fierders wurket Kwakye ek noch altyd as presintatrise op 'e tillefyzje, û.m. yn 'e programma's RTV op Reis, Z@ppelin Kindertelefoon, Flex M, Jouw Milieu op de Buis, Heel Holland Helpt (fan 'e EO) en har eigen Ghanasi TV, mei projektynformaasje oer har ûntwikkelingswurk yn Gana.","sentiment":"fy","name":"West Frisian","natural":"Frysk"},{"value":"Patat is gerjocht fan frituerde ierpelsteafkes. Faak is der foar de smaak wat sâlt oerhinne dien, en der kin ek in fariaasje oan susen, lykas mayonêze, ketsjup of pindasaus oerhinne.","sentiment":"fy","name":"West Frisian","natural":"Frysk"},{"value":"Fort Abraham Lincoln is in earder Amerikaansk militêr fort oan 'e igge fan 'e rivier de Missoury yn 'e Amerikaanske steat Noard-Dakota, likernôch 11 km besuden de stêd Mandan. It fort wie in wichtige legerbasis ûnder de Flakte-Yndiaanske oarloggen yn 'e twadde helte fan 'e njoggentjinde iuw. Hjoed de dei is it in steatspark yn 'e foarm fan iepenloftmuseum, mei rekonstruëarre gebouwen en tentoanstellings.","sentiment":"fy","name":"West Frisian","natural":"Frysk"},{"value":"Op it plak fan Fort Abraham Lincoln, oan 'e gearfloeiïng fan 'e rivieren de Missoury en de Heart, waard om 1575 hinne troch de Mandan-Yndianen in doarp stifte, besteande út heal yn 'e grûn útgroeven wenten. De Mandan florearren yn dizze krite troch de jacht op 'e Amerikaanske bizon en it ferbouwen fan ferskate gewaaksen. Yn 'e 1770-er jierren waarden hja lykwols troffen troch in slimme útbraak fan 'e pokken, in sykte dy't de Jeropeänen nei Amearika ta meinommen hiene, en dêr't de Yndianen gjin ferwar tsjin hiene. De oerlibbenen setten har yn 1781 yn in doarp nei wenjen dat fierder nei it noarden ta lei, en it doarp oan 'e gearfloeiïng fan 'e Missoury en de Heart rekke ûntfolke. Yn juny 1872 boude it Amerikaanske Leger op persiis itselde plak as it âlde Mandan-doarp in militêre foarpost dy't Fort McKeen neamd waard. De eigentlike konstruksje waard útfierd troch twa kompanjyen fan it Amerikaanske 6e Ynfanteryregimint ûnder lieding fan luitenant-kolonel Daniel Huston jr. It nije fort kaam rjocht foar de stêd Bismarck oer te lizzen, dat oare kant de Missoury sitewearre wie. Op 19 novimber 1872 waard de foarpost omneamd ta Fort Abraham Lincoln, ta eare fan 'e fermoarde Amerikaanske presidint Abraham Lincoln. Oant dy tiid wiene der trije ynfanterykompanjyen legere, mar tagelyk mei de nammeferoaring fûn der ek in útwreiding plak om dêropta seis kavalerykompanjyen te húsfêstjen. Yn totaal kaam it fort út 78 permaninte houtene gebouwen te bestean, wêrûnder in postkantoar, in tillegraafkantoar, barakken foar de soldaten fan njoggen kompanjyen, kertieren foar sân ofsieren, seis stâlen foar de hynders fan 'e kavalery, in wachthûs, in foarrieskuorre, in opslachhok foar de kertiermaster, in bakkerij, in hospitaal, in wente foar de waskfroulju en kertieren foar de Yndiaanske ferkenners. Yn 1873 waard it Amerikaanske 7e Kavaleryregimint fan Fort Riley, yn Kansas, oerpleatst nei Fort Abraham Lincoln. Under lieding fan luitenant-kolonel George Armstrong Custer wie dat regimint fan it nije fort út belutsen by de Yellowstone-ekspedysje fan 1873, de Ekspedysje nei de Black Hills, yn 1874, en de simmerkampanje fan 'e Grutte Sû-Oarloch fan 1876. It wie fanút syn basis yn Fort Abraham Lincoln dat de 7e Kavalery ôfsette nei de nederlaach yn 'e ferneamde Slach oan de Little Bighorn, yn súdlik Montana, wêrby't fiif kompanjyen fan it regimint oan 'e lêste man ta útrûge waarden troch in Yndiaanske koälysje fan Lakota, Noardlike Sjajinnen en Noardlike Arapaho. Nei't yn 1883 it spoar fan 'e Northern Pacific Railroad troch Montana hinne oanlein wie, waard Fort Abraham Lincoln yn 1891 ôftanke as legerbasis. Neitiid waarden de gebouwen fan it fort troch de lokale boargerbefolking sloopt foar it timmerhout en de spikers. Yn 1895 waard der in nij fort mei deselde namme net fier fan it âlde fort ôf boud. It nije fort waard úteinlik ek troch it leger opjûn, mar ûntwikkele him neitiid ta it plak Fort Lincoln. Nei de iuwwiksel krige men al rillegau spyt dat men it stikje Amerikaanske skiednis, dat it âlde Fort Abraham Lincoln fertsjintwurdige, samar ferrinnewearje litten hie. Yn 1907 ûndertekene presidint Theodore Roosevelt de wet wêrby't er it lân fan it âlde fort oerdroech oan 'e steat Noard-Dakota as in steatspark mei de offisjele namme 'Steatspark Fort Abraham Lincoln'. Yn 1934 boude it Civilian Conservation Corps in besikerssintrum en oare gebouwen op it plak fan it âlde fort, en lei der boppedat in ferhurde wei hinne oan. Se rekonstruëarren ek militêre blokhuzen en pleatsten hoekstiennen om it plak fan 'e oare eardere fortgebouwen te markearjen. Fierders makken se ek de ierdwenten fan it eardere Mandan-doarp nei. Sûnt hawwe der noch ferskate oare rekonstruksjes plakfûn, wêrûnder dy fan 'e wente fan luitenant-kolonel Custer, dy't yn 1989 boud waard.","sentiment":"fy","name":"West Frisian","natural":"Frysk"},{"value":"Hjoed de dei is it Steatspark Fort Abraham Lincoln tagonklik foar it publyk, wêrby't rûnliedings fan likernôch in healoere jûn wurde. Teffens wurde der troch akteurs stikjes út 'e skiednis fan it fort neispile. It steatspark bestiet út trije dielen:","sentiment":"fy","name":"West Frisian","natural":"Frysk"},{"value":"* Offisjele webside fan it Steatspark Fort Abraham Lincoln","sentiment":"fy","name":"West Frisian","natural":"Frysk"},{"value":"* sûnder datum - Kening Sedekía fan Juda, de lêste Judeeske kening, wurdt mei it meastepart fan 'e Judeeërs nei Babyloanje ta deportearre. Dat foarfal markearret it begjin fan 'e Babyloanyske Ballingskip.","sentiment":"fy","name":"West Frisian","natural":"Frysk"},{"value":"Juelz Ventura, echte namme: Shayna Lefèvre (Brasilia, 31 july 1987), is in Brazyljaansk-Amerikaansk neakenmodel, stripper en pornografysk aktrise fan mingd etnysk komôf, dy't berne waard yn Brazylje, mar opgroeide yn 'e Feriene Steaten. Hja hat yn it ferline ek wol gebrûk makke fan 'e artystenammen Layna Laurel en Shayne St. Lucia. Ventura sette yn 2008 útein mei in wurkpaad yn 'e Amerikaanske pornoyndustry en spile sûnt yn frijwat films. Dêrby hat se grutte populariteit krigen ûnder de fans, en yn 2011 wûn se twa AVN Awards (de Oscars fan 'e pornoyndustry).","sentiment":"fy","name":"West Frisian","natural":"Frysk"},{"value":"Ventura waard yn 1987 berne yn 'e Brazyljaanske haadstêd Brasilia, mar groeide op yn it plak Oak Creek, yn 'e Amerikaanske steat Wiskonsin. Hja is fan mingd Brazyljaansk, Joadsk, Libaneesk en Sisyljaansk etnysk komôf. Ventura wie fan 2007 oant 2009 troud mei Bill Hall, in profesjoneel honkballer foar de Milwaukee Brewers. Se besleat om in karriêre yn 'e Amerikaanske pornoyndustry te begjinnen as in foarm fan wraak op har man, nei't se op syn kompjûter foto's fûn hie dêr't er har op bedreach mei in ferskaat oan willekeurige sportgroupies. Sadwaande makke Ventura yn 2008, doe't se 21 jier wie, har debút yn in pornografyske film. Neffens de Internet Adult Film Database (IAFD) hat se sûnt yn mear as 260 pornofilms spile, û.m. foar sokke foaroansteande labels as Hustler Video, New Sensations, Evil Angel, Penthouse, Wicked Pictures, Vivid Entertainment, Zero Tolerance, Jules Jordan Video, Elegant Angel, Digital Sin, Adam & Eve, Shane's World, ClubJenna en Diabolic Video, Dêrnjonken hat se ek wol yn 't spier west foar minder bekende studio's, lykas West Coast Productions, Metro, Mike Adriano Media, Pure Play Media, Third Degree Films, Girlfriends Films en Mile High Media. Fierders hat se ek in protte wurke foar pornosites op it ynternet, wêrûnder BangBros, Naughty America, Brazzers en BlacksOnBlondes. Ventura spile yn ferskate grutte produksjes dy't mainstream-films en -tillefyzje parodiëarren, lykas ''This Ain't Avatar XXX (2010), Captain America XXX (2011), Xena XXX (2012), Avengers XXX 2 (2013) en This Ain't Terminator XXX'' (2013). Yn 2012 wûn Ventura yn 'e mande mei har kollega Brooklyn Lee en pornoakteur Mike Adriano twa AVN Awards (de Oscars fan 'e pornowrâld) foar har optreden yn 'e film American Cocksucking Sluts, yn 'e kategoryen bêste orale sekssêne en skandalichste sekssêne. Teffens hat se noch fjouwer oare kearen foar in AVN Award nominearre west. Njonken har aktearwurk posearret Ventura ek as neakenmodel foar neakenblêden. Yn 2010 stie se as Penthouse Pet yn en op 'e omslach fan 'e apriledysje fan 'e Penthouse. Yn 2013 hie Ventura fierders in kameoroltsje yn 'e fideoklip fan it nûmer Killing You fan 'e hardrockband Asking Alexandria. Oan dyselde klip wurken ek har kollega's Ash Hollywood, Bailey Blue, Andy San Dimas en Cadence St. John mei, yn 'e mande mei mainstream-aktrise Jessica Booker.","sentiment":"fy","name":"West Frisian","natural":"Frysk"},{"value":"Juelz Ventura is blank, mei griene eagen en brún hier. Neffens har offisjele opjefte is se 1.65 m lang, mei in gewicht fan 52 kg, en kupmaat 32DD. Dêrfoar hat hja twa boarstfergruttingsoperaasjes ûndergien: fan kup A nei kup C yn july 2008, en fan kup C nei kup D op 11 jannewaris 2012. Tagelyk mei dy lêste yngreep liet Ventura ek har lippen fergrutsje. Fierders hat se piercings troch har nâle, har klitoris en har lofternoaswjuk en in Madonnapiercing troch har boppelippe. Dêrnjonken hat Ventura ek in grut tal ûnderskate tatoeaazjes: it wurd \"Latina\" yn har nekke; in healmouwe om har rjochterboppe-earm; in ingel op har rjochterûnderearm; de teksten \"C.A.B.\" en \"03.12.83\" mei in Aldegyptysk anch-symboal oan 'e binnenkant fan har lofterûnderearm; \"TCB\" op har loftermulfinger; in floral op har lofterheup; in lytse tribal op har ûnderrêch; stjerren boppe har rjochterstút, in skedel en hert mei de tekst \"Love Dies Hard\" oan 'e binnenkant fan har lofterankel; ferskate Koreaanske karakters op har rjocherkût; en in stjer op har rjochterfoet.","sentiment":"fy","name":"West Frisian","natural":"Frysk"},{"value":"Kevin Schon (San Diego County, 7 febrewaris 1958) is in Amerikaansk stimakteur. Hy hat wurk dien foar fideospultjses, films en tillefyzje. Hy hat ûnder oaren wurk dien dat Nathan Lane earder dien hie, om't er dy stimme goed dwaan koe. Sa die er yn it twadde seizoen fan de searje Timon & Pumbaa de stimme fan Timon. Hy hat Timon ek yn oare projekten spile, en hat ek ferskate oare stimmen dien foar Disney.","sentiment":"fy","name":"West Frisian","natural":"Frysk"},{"value":"* Kevin Schon yn de IMDb","sentiment":"fy","name":"West Frisian","natural":"Frysk"},{"value":"In longspesjalist hâld him dwaande mei syktes fan de longen. It spesjalisme heard by it beskôgjende spesjalisme.","sentiment":"fy","name":"West Frisian","natural":"Frysk"},{"value":"* Longemboly","sentiment":"fy","name":"West Frisian","natural":"Frysk"},{"value":"In stellingmole is in wynmole dy't heech genôch wêze moat, om yn de beboude kom genôch wyn fange te kinnen, de saneamde 'frije wynfang'. Om de mole betsjinje te kinnen moat der dêrom healwei syn hichte in stelling wêze (ek wol omloop, swichtstelling, galerij, geanderij of baalje neamd), dy't om de mole hinne rint. Fan de stelling ôf betsjinnet de moolner de mole om te kruien (dat is de wjukken op de wyn draaie) en it foarlizzen fan de seilen oan de wjukken. Dêrmei is it tagelyk ek in 'bûtenkruier'. Sadwaande is der ûnder in soad romte om mei hynder en wein of auto binnendoar ride te kinnen. De foet fan in stellingmole is meastentiids fan stien, fan de stelling ôf nei boppe ta is it faak in houten konstruksje. Stellingmoles binne meastal nôtmoles, oaljemoles of pelmoles. De heechste mole fan de wrâld is in stellingmole: ien fan de fiif stedsmoles fan Schiedam is oant de boppeste wjuk hast 45 meter heech. Moles sûnder stelling, dêr't de wjukken fan hast de grûn reitsje kinne, wurde 'grûnsilers' neamd. Mole De Bleke Dea yn Zaandijk is de âldste noch besteande houten stellingmole fan Nederlân. De Groenendaalske Mole by Heemstede hat sels twa stellingen.","sentiment":"fy","name":"West Frisian","natural":"Frysk"},{"value":"De Slach oan de Somme wie in grutte slach yn de Earste Wrâldoarloch, fan 1 july oant 18 novimber 1916, op de iggen fan de Somme, yn Frankryk. De slach hat mear as in miljoen slachtoffers.","sentiment":"fy","name":"West Frisian","natural":"Frysk"},{"value":"Follybal is ien fan de sporten dy't beoefene waard op de Olympyske Simmerspullen 1968 yn Meksiko-Stêd. Foar de follybalsport waard útkaam yn ien dissipline: it sealfollybal. By dy Olympyske Spullen wie der in toernoai foar manlju en froulju. De wedstriden begûnen op 13 oktober en einigen op 26 oktober. It Follybal waard hâlden yn it Juan Escutia Sports Palace.","sentiment":"fy","name":"West Frisian","natural":"Frysk"},{"value":"De wedstriden fan it follybal tidens de Olympyske Simmerspullen 1964 waarden beoefene op de folgjende lokaasjes.","sentiment":"fy","name":"West Frisian","natural":"Frysk"},{"value":"Der diene 10 lannen mei: * Bulgarije De 10 dielnimmende lannen spilen in heale kompetysje. Dêrtroch waarden der gjin finales spile. De Sowjetuny ferlear de earste wedstriid mei 3-2 fan de Feriene Steaten, mar wie yn alle oare wedstriden de bêste. Dat lân stie nei de spile heale kompetysje earste, en waard dêrom Olympysk kampioen. Wa't mei it sulver nei hûs hinge fan it ratio ôf. Japan hie in better ratio as Tsjechoslowakije. Dus Japan krige it sulver en it brûns gie nei Tsjechoslowakije. It gastlân Meksiko ferlear alle wedstriden.","sentiment":"fy","name":"West Frisian","natural":"Frysk"},{"value":"Der diene 8 lannen mei:","sentiment":"fy","name":"West Frisian","natural":"Frysk"},{"value":"Regnerus fan Andringa, (De Lemmer, 24 desimber 1674 - 25 augustus 1754), wie in regint. Regnerus, soan fan Tinco fan Andringa, grytman fan Lemsterlân en Eritia fan Scheltinga, waard yn septimber 1690 as student yn Frjentsjer ynskreaun en yn 1692 beneamd ta grytman fan Lemsterlân. Yn 1695 krige er sitting yn it kolleezje fan Deputearre Steaten fan Fryslân. As grytman stelde hy prikken yn it wurk om de bloei fan syn berteplak te befoarderjen, net allinnich troch fearskippen en postweinen yn it libben te roppen foar in better ferkear tusken Grinslân, Fryslân en Amsterdam, mar ek troch enerzjike lju derhinne te lokjen om fabriken en bedriuwen op te setten. Die yn 1741 ôfstân fan it gritenijbestjoer en leit begroeven yn de tsjerke fan Aldeboarn, dêr't in tinkteken syn grêf fersiert. Hy bleau frijfeint.","sentiment":"fy","name":"West Frisian","natural":"Frysk"},{"value":"Westerein is in desletting noardwest fan Nyegea yn de gemeente Smellingerlân. De namme komt ek foar as Het Westerend en Westerend.","sentiment":"fy","name":"West Frisian","natural":"Frysk"},{"value":"* Fryske doarpen, buorskippen en delsettings","sentiment":"fy","name":"West Frisian","natural":"Frysk"},{"value":"De Hoftsjerke is ien fan de twa protestanske tsjerken in Hurdegaryp, yn Tytsjerksteradiel yn Fryslân. Oarspronklik is de Hoftsjerke de herfoarme tsjerke, wylst it oare tsjerkegebou mei de namme Nieuw Perspectief de grifformearde tsjerke fan Hurdegaryp wie. Sûnt de fúzje fan de trije grutte tsjerkmienskippen yn 2004 hearre beide gebouwen by de Protestanske Tsjerke yn Nederlân.","sentiment":"fy","name":"West Frisian","natural":"Frysk"},{"value":"De sealtsjerke út 1711 hat in trijesidich sletten koar en in houten geveltoer mei ynsnuorre spits oan de westside. De tsjerke mei rûnbôgefinsters is boud troch master-timmerman Eilef Johannes út Wyns. Boppe de yngongsdoar sitte wapenstiennen mei de nammen fan tsjerkfâden en doarpskommitearren. De tsjerke hat in preekstoel fan 1670 en in oerkape hearebank mei in wapenskyld fan Roorda dat droegen wurdt troch twa ienhoarns. It oargel út 1879 is makke troch Petrus van Oeckelen. De Hoftsjerke is in ryksmonumint.","sentiment":"fy","name":"West Frisian","natural":"Frysk"},{"value":"In lâns is in gefjochtswapen dat ôflaat is fan is de spear en ornearre foar it gebrûk troch de kavalery. Yn tsjinstelling ta de spear wurdt der mei in lâns net smiten. De lâns is in wapen dat fral assosjearre wurdt mei ridders, dy't de lâns sawol yn de striid as foar toernoaien brûkten. De lânsen dy't by toernoaien brûnkt waarden wiene, oars as de wapens dy't op it slachfjild brûkt waarden, stomp en meastal ek hol, sadat sy by kontakt ôfbrutsen en de tsjinstanner net trochboarren yn it toernoai. De lânsen dy't yn de kriich tsjinnen, wienen skerp (om troch maliënkolders stjitte te kinnen) en goed útbalansearre sadat sy mei ien hân brûkt wurde koene.","sentiment":"fy","name":"West Frisian","natural":"Frysk"},{"value":"Fleetwood Mac is in oarspronklik Ingelsk-Amerikaanske band. De band waard yn 1967 yn Londen oprjochte troch Peter Green (sang, gitaar en mûlharmoanika). Oarspronklik bestie de band út Peter Green en Mick Fleetwood (drums), Jeremy Spencer (gitaar) en Bob Brunning (basgitaar). Fleetwood Mac begûn as bluesband en hjitte yn it earstoan Peter Green´s Fleetwood Mac. Ynearsten is John McVie by de Bluesbreakers bleaun, mar hy hat letter Bob Brunning ferfongen. Yn dy besetting hawwe hja hits hân mei Need your love so bad, Oh Well (part I), Albatross en Man of the world. Oh Well (part I) wie yn 1969 de alderearste Radio Veronica Alarmskiif. Doe't Peter Green der by wei gie bleau de namme Fleetwood Mac. Mick Fleetwood en John McVie binne sûnt de konstante faktor yn de band bleaun. De groep evoluearre yn de rin fan de jierren ta in popgroep mei hieltiten wikseljende besettings. Ek de frou fan John, Christine Perfect song mei. Yn Nederlân binne se benammen bekend troch harren hits as Go your own way, Dreams, Everywhere en Little lies. Yn 1995 waard de band opheft, mar yn 1997 folge in weroprjochting.","sentiment":"fy","name":"West Frisian","natural":"Frysk"},{"value":"Douglas Hyde (Castlerea, 17 jannewaris 1860 - Dublin, 12 july 1949) - Iersk: Dubhghlas de hÍde - wie in Ierske dichter en letterkundige en fan 1938 oant 1945 de earste presidint fan de Republyk Ierlân. Hy rjochte ûnder oaren Conradh na Gaeilge op, ien fan de Ierske kulturele organisaasjes mei de measte ynfloed.","sentiment":"fy","name":"West Frisian","natural":"Frysk"},{"value":"Hyde syn heit wie predikant en hy hâlde syn earste jierren ta yn County Sligo. Hy hie trije bruorren: Arthur, John en Hugh. Neidat de famylje ferhuze wie nei Frenchpark krige Douglas dêr bot niget oan it Iersk, in taal dy't fral troch de âlderein brûkt waard, mar doetiids mar in bytsje wurdearre waard. Der waard by Douglas op oanstien dat er lykas in protte oaren yn de famylje in religieuze oplieding folgje soe, mar hy keas foar akademysk ûnderrjocht oan it Trinity College yn Dublin en learde dêr floeiend Frânsk, Dútsk, Latyn, Gryksk en Hebriuwsk. Dêrneist makke syn passy foar it mei útsjerren bedrige Iersk dat er de Conradh na Gaeilge oprjochte. Yn 1925 waard Hyde senator fan Seanad Éireann, mar yn novimber itselde jier waard er as gefolch fan allerhanne praat oer ûnder oaren syn protestantske eftergrûn alwer út dy funksje ûntheft. Hyde gie dêrnei oan de gong as heechlearaar oan de Nasjonale Universiteit fan Ierlân, dêr't ien fan syn studinten Cearbhall Ó Dálaigh wie, de lettere presidint. Neidat Hyde yn 1938 mei pinsjoen gien wie waard him troch Éamon de Valera op'en nij de funksje fan senator yn Seanad Éirean oanbean. Rillegau - yn juny 1938 - waard Hyde de earste Ierske presidint. Dat kaam mei omdat de Valera en opposysjelieder William Thomas Cosgrave in protte bewûndering foar him hienen. Syn waarme persoanlikheid makke him ta in populêr presidint. April 1940 krige er lykwols in swiere beroerte, dy't er wol oerlibbe mar ek ta de rolstoel feroardiele. Nei syn ferstjerren yn 1949 krige Hyde as earder presidint in steatsbegraffenis. Dy waard holden yn de St. Patrick’s Katedraal fan Dublin. Omdat it in protestantske tsjerke wie, bleaune alle leden fan it katolike kabinet, útsein Noël Browne, bûtendoar ûnder de tsjinst.","sentiment":"fy","name":"West Frisian","natural":"Frysk"},{"value":"Hyde skreau in tal artikelen yn The nation en The weekly freeman, ûnder oaren:","sentiment":"fy","name":"West Frisian","natural":"Frysk"},{"value":"* Presidinten fan Ierlân","sentiment":"fy","name":"West Frisian","natural":"Frysk"},{"value":"De P.C. Hooft-priis is ien fan de wichtichste literatuerprizen yn it Nederlânsk taalgebiet. De oeuvrepriis wurdt alle jierren ôfwikseljend takend oan Nederlanners foar proaza, essays en poëzij.","sentiment":"fy","name":"West Frisian","natural":"Frysk"},{"value":"* [http://www.pchooftprijs.nl/xhtml/pchprijs.php Hiemside Stichting P.C. Hooft-prijs]","sentiment":"fy","name":"West Frisian","natural":"Frysk"},{"value":"Höxter is in bestjoerlik distrikt yn de Dútske dielsteat Noardryn-Westfalen en hat 145.891 ynwenners. It distrikt waard yn syn hjoeddeistige foarm oprjochte yn 1975.","sentiment":"fy","name":"West Frisian","natural":"Frysk"},{"value":"De Technyske Universiteit fan München (Technische Universität München), stifte yn 1868, is in universiteit yn de Dútske stêd München yn de dielsteat Beieren. De universiteit hat 13 fakulteiten, dêr't mear as 32.000 studinten oan ynskreaun steane.","sentiment":"fy","name":"West Frisian","natural":"Frysk"},{"value":"* Webstee Technyske Universiteit fan München","sentiment":"fy","name":"West Frisian","natural":"Frysk"},{"value":"Date rape (\"útgeansferkrêfting\") is in foarm fan ferkrêfting wêrby't in persoan troch dejinge mei wa't hy of sy útgiet of op in ôfspraakje is, mei geweld of op in oare manear tsjin har of syn wil twongen wurdt ta seksuële mienskip. Gauris is hjirby sprake fan in troch bedwelming mooglik makke sedemisdriuw, wêrby't in piltsje of in poeierke, lykas it beruchte sliepmiddel Rohypnol ®, oan in drankje tafoege wurdt as it slachtoffer der eefkes net om tinkt. It slachtoffer rekket troch sa'n middel út 'e tiid, wat har of him wilsûnbekwaam makket, sadat de folgjende seksuële omgong foar de wet altiten as ferkrêfting beskôge wurde sil, sels as it slachtoffer der wol mei ynstimd hawwe soe as sy of hy dêrta by steat west hie.","sentiment":"fy","name":"West Frisian","natural":"Frysk"},{"value":"Marty (útspr.: ['ma:ɹɾi]) is in plak yn Charles Mix County, yn it súdeasten fan 'e Amerikaanske steat Súd-Dakota, dêr't it deunby de grins mei Nebraska leit. Hoewol't it net it haadplak fan 'e county is (dat is Lake Andres), is it wol it haadplak fan it Jankton Sû Yndianereservaat (Yankton Sioux Indian Reservation), fan 'e Jankton Sû Stamme (Yankton Sioux Tribe). Neffens gegevens fan 'e folkstelling fan 2010 hie Marty doe in ynwennertal fan om 'e 400 minsken hinne.","sentiment":"fy","name":"West Frisian","natural":"Frysk"},{"value":"Neffens gegevens fan 'e folkstelling fan 2000 wie doe fan 'e befolking fan Marty 5,5% âlder as 65 jier en 46,6% jonger as 18 jier. Fierders bestie 16,7% fan 'e húshâldings út ien persoan, wylst 40,9% fan 'e befolking ûnder de earmoedegrins libbe (fan it befolkingssegmint fan ûnder de 18 jier sels 44,2%). Wat de etnyske opbou fan 'e befolking oangiet, dy wie yn 2000 sa: 90,3% Yndianen; 4,5% blanken; 0,2% swarten; 5,0% oaren of fan mingd etnysk komôf.","sentiment":"fy","name":"West Frisian","natural":"Frysk"},{"value":"* it Jankton Sû Yndianereservaat","sentiment":"fy","name":"West Frisian","natural":"Frysk"},{"value":"De Fokker F.VIII wie in troch Fokker boud fleantúch út de jierren tweintich fan de 20e iuw. De F.VIII wie in ûntwerp fan Reinhold Platz. It wie in twa-motorrige heechdekker mei twablêdige propeller. De F.VIII hie de ferneamde houten Fokkerfleugels. De kabine wie fan in metalen frame beklaaid mei kanvas en hie in kapasiteit fan 15 passazjiers. De F.VIII syn oarspronklik ûntwerp hie trije motors lykas de F.VII. De middenmotor waard by de bou dochs weilitten meidat Fokker fan betinken wie dat fleantúchmotors wylens betrouber genôch wiene om ien ferfalle te litten en der sadwaande minder lêst fan lûd, benzinedampen en trillings yn de kabine wie. Boppedat ûnstie der sa romte foar ekstra bagaazje yn de noas, dat de F.VIII krige in opklapbere foarkant. KLM hie Anthony Fokker frege om in grutter fleantúch foar har Jeropeeske rûtes. KLM bestelde totaal 7 F.VIII's dy't brûkt waarden oant yn de jierren tritich doe't se oerstallich waarden.","sentiment":"fy","name":"West Frisian","natural":"Frysk"},{"value":"* Dutch Aviation","sentiment":"fy","name":"West Frisian","natural":"Frysk"},{"value":"Flora MacDonald (eins, Skotsk-Gaelysk: Fionnghal NicDhòmhnaill; Milton, 1722 – Kingsburgh, 4 maart 1790) wie in Skotske frou dy't ferneamd waard doe't se nei de mislearre Jakobityske Opstân fan 1745 de fersleine prins Karel Edwert Stuart, better bekend as Bonnie Prince Charlie, holp om oan syn Britske efterfolgers te ûntkommen. Letter waard hja oppakt en in jier finzen holden. Dêrnei krige Flora MacDonald amnesty, troude, en emigrearre nei de Britske koloanje Noard-Karolina, dêr't sy en har man ûnder de Amerikaanske Unôfhinklikheidsoarloch oan 'e Britske kant stiene en sysels in hoart ûnderdûke moast. Uteinlik kearde se werom nei Skotlân, dêr't se de rest fan har libben op 'e Hebriden trochbrocht.","sentiment":"fy","name":"West Frisian","natural":"Frysk"},{"value":"Flora MacDonald, dy't eins (yn it Skotsk-Gaelysk) Fionnghal NicDhòmhnaill hiet, waard yn 1722 berne te Milton, op it Hebridyske eilân Súd-Uist, foar de westkust fan Skotlân. Hja wie de dochter fan 'e laird Ranald MacDonald fan Milton en dy syn frou Marion, dochter fan Angus MacDonald. Doe't se in jier âld wie, kaam har heit te ferstjerren, en neitiid waard har mem skaakt troch Hugh MacDonald fan Armadale, op it eilân Skye, dy't mei har troude. Flora waard sadwaande grutbrocht ûnder tafersjoch fan Ranald MacDonald fan Clanranald, de haadman fan 'e Klan MacDonald fan Clanranald, dat in neef fan har heit wie. Hja genoat har ûnderwiis foar in diel yn 'e Skotske haadstêd Edinburch en wie har hiele libben in praktisearjend presbyteriaanse.","sentiment":"fy","name":"West Frisian","natural":"Frysk"},{"value":"Under de Jakobityske Opstân fan 1745 fochten de MacDonalds fan Clanranald foar de jakobityske saak yn it leger fan Karel Edwert Stuart, better bekend as Bonnie Prince Charlie, in telch út it ôfsette en ferballe Hûs Stuart, dy't yn 'e simmer fan 1745 hommels yn Skotlân arrivearre. Nei't de rebûlje yn april 1746 op it slachfjild fan Culloden Muir troch it boalderjen fan 'e Britske kanonnen yn bloed smoard wie, moasten de Heechlânske klans belies jaan. De fersleine prins swalke dêrnei moannenlang troch noardwestlik Skotlân om, op 'e siik nei in manear om te ûntkommen nei Frankryk, wylst Britske regearingstroepen him oanhâldend op 'e hakken sieten. Op in stuit kaam er dêrby yn juny 1746 yn 'e knipe te sitten op it lytse eilân Benbecula. Flora MacDonald, dy't doe 24 jier wie, brocht op dat stuit in besyk oan famylje op dat eilân, te witten it gesin fan har iennichste broer, Angus MacDonald fan Milton. Dêr waard hja sjoen troch in kaptein Conn O'Neil fan The Feeva yn it Ierske greefskip Antrim, de lêste selskipsman dy't de prins noch by him hie, en dy't har earder ris troffen hie. Ut har praat by dy gelegenheid wied er frij wis fan har jakobityske sympatyen, dat sadwaande spriek er har op Benbecula oan en frege er har help om 'e prins fan it eilân ôf te smokkeljen en nei it folle gruttere eilân Skye ta.Flora stimde dêryn ta en sette daliks ôf om tariedings te meitsjen. Benbecula waard lykwols behearske troch de milysjes fan 'e klans MacDonald fan Sleat, MacLeod en Campbell, dy't op 'e hân fan it Britske regear wiene, en nimmen dy't him sûnder jildige pas op 'en paad jaan koe. Sadwaande waarden Flora en har tsjinstfeint Neil MacEachan frijwol daliks oanholden troch in patrûlje dy't harren ofsier derby rôpen. Troch klearebare tafal bliek dat nimmen oars te wêzen as Hugh MacDonald fan Armadale, Flora har styfheit. Doe't se sei dat se har mem (te Armadale, op Skye) besykje woe, joech dy har sûnder euvelmoed passen foar harsels, MacEachan, har Ierske tsjinstfaam Betty Burke en de seis roeiers dy't it trijetal oersette moasten. Mei de prins ferklaaid as Betty Burke sette it selskip op 'e jûn fan 28 juny ôf fan in ferlitten strân, om't ornearre waard dat it te gefaarlik wie en begjin de reis by ljochtskyndei. Yn 'e nacht rekken de roeiers troch de ûnlijige wyn lykwols harren oriïntaasje alhielendal kwyt, en doe't it wer ljocht waard, hiene se der gjin idee oer wêr't se wiene, temear om't it selskip net oer in kompas beskikte. Al rillegau kaam lykwols in bekend skiereilân fan Skye yn sicht, en waard koerts setten dy kant út. By Waternish, op Skye, krige in patrûlje fan 'e MacLeods harren yn 'e rekken, en waard de boat fan 'e kust ôf mei musketten ûnder fjoer nommen. Neffens it ferhaal soe Flora har by dy gelegenheid tige heldhaftich holden en droegen hawwe, en pas tajûn hawwe oan it oankringen fan 'e prins om plat yn 'e boat lizzen te gean, doe't er deryn tastimde om dat sels ek te dwaan. Nei't se sûnder kleanskuorren oan 'e besjitting ûntkomd wiene, lâne it selskip op Skye te Kilbride, yn 'e neite fan Moydhstat, it lânhûs fan sir Alexander MacDonald fan Moydhstat. De prins bleau ferburgen tusken de rotsen efter wylst Flora mei MacEachan nei it lânhûs gie, dêr't Margaret MacDonald, de frou fan sir Alexander, harren hertlik ferwolkomme. Hja hie lykwols in milysje-ofsier fan 'e Klan MacLeod yn 'e hûs, en koe sadwaande de prins net ûntfange, mar regele dat de rintmaster fan har man, Alexander MacDonald fan Kingsburgh, de prins bûtendoar mette en him meinaam nei syn eigen wente te Kingsburgh. Underwilens holden Flora en Margaret de hiele middei, oan 'e jûn ta, de milysje-ofsier oan 'e praat, sadat dy gjin lucht fan 'e oanwêzigens fan 'e prins krige. Op 'e jûn sette Flora, mei it ferlechje dat se no echt fierder moast nei har mem ta, mei MacEachan op hynders ôf. Se hellen de prins en MacDonald fan Kingsburgh, dy't geandefoets wiene, yn en brochten de nacht troch te Kingsburgh. De oare deis smokkele MacDonald fan Kingsburgh de prins fia Portree, op Skye, nei Glam, op it eilân Raasay, dêr't er in hoart tahold yn itselde plak fan beskûl dêr't ek syn oanhinger Malcolm MacLeod fan Raasay ûnderdûkt siet. Neitiid waarden de Britten troch it praat fan 'e roeiers de mandéligens fan Flora MacDonald yn 'e ûntsnapping fan 'e prins gewaar. Hja waard oppakt en oerbrocht nei Londen, dêr't se in skoftke yn 'e Toer fan Londen finzen holden waard. Fanwegen har sekse waard it har letter tastien om har ûnder tafersjoch fan in fâd nei wenjen te setten yn in boargerwente bûten de Toer. Nei't it Britske parlemint yn 1747 de Amnestywet oannommen hie, waard se frijlitten.","sentiment":"fy","name":"West Frisian","natural":"Frysk"},{"value":"Flora troude op 6 novimber 1750 mei Allan MacDonald fan Kingsburgh, in kaptein yn it Britske leger en de âldste soan fan Alexander MacDonald fan Kingsburgh. Hja setten har nei wenjen yn Flodigarry, op Skye, dêr't se neitiid fiif soannen en twa dochters krigen. Doe't har skoanheit yn 1772 kaam te ferstjerren, ferhuzen Flora en har gesin nei it famyljelânhûs te Kingsburgh.","sentiment":"fy","name":"West Frisian","natural":"Frysk"},{"value":"Yn 1774 emigrearren Flora en har man nei de Britske koloanje Noard-Karolina, dêr't har sûnt de 1720-er jierren in protte Skotten nei wenjen set hiene. Under de Amerikaanske Unôfhinklikheidsoarloch wiene de MacDonalds loyalisten, dy't oan 'e Britske kant stiene. Allan MacDonald naam sels op 'e nij tsjinst yn it Britske leger, by it 84e Regimint Ynfantery, dat bekend stie as de Keninklike Heechlânske Emigranten. Neffens it ferhaal soe Flora yn febrewaris 1776 te Cross Creek (no Fayetteville) in oanfiterjende taspraak holden hawwe foar de loyalistyske troepen dy't dêr gearlutsen wiene, foarôfgeande oan 'e Slach by Moore's Creek Bridge. It is ûndúdlik oft dêr wol wat fanoan is.Yn elts gefal waard Allan MacDonald by dat treffen kriichsfinzen makke troch de Amerikaanske opstannelingen, dy't him twa en in heal jier fêstholden oant der yn it neijier fan 1778 in útwikseling fan finzenen organisearre waard. Underwilens moast Flora ûnderdûke, wylst de opstannelingen har plantaazje ferwuostgen en har famyljebesittings plonderen. Nei't er frijlitten wie, krige har man it befel oer it twadde bataljon fan 'e it 84e Regimint Ynfantery, dat yn Fort Edward lei, by Windsor, yn Nij-Skotlân. Dêr foege Flora har by him.","sentiment":"fy","name":"West Frisian","natural":"Frysk"},{"value":"Yn 1779 kearde Flora allinnich op in keapfardijskip werom nei Skotlân. Under de reis waard it skip oanfallen troch Amerikaanske kapers. Flora wegere lykwols it dek te ferlitten en ferskûlje har yn it rom mei de oare froulju. De oanfal waard ôfslein, hoewol't Flora ferwûne rekke oan har earm. Nei har oankomst yn Skotlân wenne hja by ferskate famyljeleden yn, wêrûnder har dochter Anne, dy't troud wie mei in generaal-majoar Alexander MacLeod. Fiif jier letter, oan 'e ein fan 'e oarloch, kearde ek har man Allan MacDonald werom nei Skotlân. Hja krigen doe de famyljeresidinsje te Kingsburgh werom, dêr't Flora MacDonald op 4 maart 1790, yn 'e âlderdom fan 68 jier, kaam te ferstjerren. Hja leit begroeven op it tsjerkhôf fan Kilmuir, dêr't neitiid ta har eare in senotaaf oprjochte is.","sentiment":"fy","name":"West Frisian","natural":"Frysk"},{"value":"Al by har libben wie Flora MacDonald yn Skotlân in bekendheid fanwegen har rêding fan Bonnie Prince Charlie, mar nei har dea krige har namme yn it tiidrek fan 'e Romantyk in hast wol legindaryske lading. It waard ien fan 'e grutte nammen dy't foargoed ferbûn rekken mei de Jakobityske Opstân fan 1745. Yn 1896 waard by it Kastiel fan Inverness op in heech fuotstik in libbensgrut stânbyld fan har pleatst. De ''Flora MacDonald's Fancy'' is in Skotske Heechlânske folksdûns dy't ta har eare goreografearre is en dy't nei't it hjit basearre is op in dûns dy't sysels útfierd hawwe soe foar Bonnie Prince Charlie. De ''Flora MacDonald's Fancy'' stiet bekend om syn balleteske stappen en elegante bewegings.","sentiment":"fy","name":"West Frisian","natural":"Frysk"},{"value":"Lytse Rots (Sjajinsk: Hōhǎnǐno’o, útspr.: [hohanɪnoʔo], likernôch: \"ho-han-nin-noö\"; Ingelske oersetting: Little Rock; op 'e súdlike Grutte Flakten (Feriene Steaten), ±1805 – oan 'e Washita (Oklahoma), 27 novimber 1868) wie in opperhaad fan 'e Súdlike Sjajinnen, in Yndiaansk folk fan 'e Grutte Flakten fan Noard-Amearika. Hy wie in bûnsgenoat fan it bekendere opperhaad Swarte Tsjettel, en in grut foarstanner fan frede mei de Feriene Steaten. Lytse Rots kaam om by it Bloedbad fan 'e Washita, wêrby't de Amerikaanske kavalery it doarp fan Swarte Tsjettel oanfoel en ferrinnewearre.","sentiment":"fy","name":"West Frisian","natural":"Frysk"},{"value":"Lytse Rots waard omtrint 1805 berne yn it súdlike part fan 'e Grutte Flakten fan Noard-Amearika. Hy wie it opperhaad fan 'e Wutapiu-troep fan 'e Súdlike Sjajinnen, en it iennichste lid fan 'e Ried fan Fjouwerenfjirtich dat Swarte Tsjettel, de lieder fan 'e fredespartij ûnder de Súdlike Sjajinnen, trou bleau nei it Bloedbad fan Sand Creek, yn 1864. Yn 1867 wie Lytse Rots ien fan 'e opperhaden dy't it Ferdrach fan Medicine Lodge mei it regear fan 'e Feriene Steaten sleaten. Yn augustus 1868 waard er yn Fort Lyon befrege troch de Yndiaansk agint Edward W. Wynkoop, oangeande oerfallen dy't in grutte groep Súdlike Sjajinske krigers útfierd hie op delsettings fan blanke kolonisten oan 'e rivieren de Saline en de Solomon, yn 'e Amerikaanske steat Kansas. Dêrby joech Lytse Rots Wynkoop ynformaasje oer de krigers dy't by dy oerfallen belutsen west hiene, en stimde er deryn ta om te besykjen om oare Sjajinske troepen oer te heljen en leverje dy krigers oan 'e Amerikanen út, dêr't se ûnder it Ferdrach fan Medicine Lodge ta ferplichte wiene. Yn ruil dêrfoar frege Lytse Rots Wynkoop om him en syn famylje yn beskerming te nimmen as it him net slagge om 'e oangeande krigers útlevere te krijen, en Wynkoop stimde der mei yn.Op 27 novimber 1868 waard it winterkamp fan Swarte Tsjettel en Lytse Rots oan 'e rivier de Washita by moarnsdage oanfallen troch it Amerikaanske 7e Kavaleryregimint fan luitenant-kolonel George Armstrong Custer. By dat Bloedbad oan de Washita foarme Lytse Rots mei de froulike Sjajinske kriger Wolvinne en in besiker, de Kajowa-kriger Folget-de-Fijân, in efterhoede om 'e by de rivier lâns fuortflechtsjende froulju en bern te beskermjen tsjin in groep oanfallende kavaleristen, dat wierskynlik in detasjemint ûnder majoar Joel H. Elliott west hat. Dêrby kaam Lytse Rots om. Hy waard likernôch 63 jier. Ek Swarte Tsjettel oerlibbe de oanfal op it kamp net. Doedestiden waard de 'Slach oan de Washita' yn 'e Feriene Steaten beskôge as in wichtige oerwinning en de earste stap op 'e wei nei de ûnderwerping fan 'e opstannige Súdlike Sjajinnen. Tsjintwurdich wurdt it lykwols frij algemien as in oarlochsmisdie sjoen. Boppedat hie it in averjochts effekt, mei't de fredespartij ûnder de Sjajinnen troch de dea fan Lytse Rots en Swarte Tsjettel oansjenlik ferswakke waard, wylst de oarlochspartij, oanfierd troch de fanatike Hûnskrigers, troch it bloedbad krekt fuorsterke waard. Lytse Rots syn frou Stjonkdierfrou, syn dochter Maitydsgers, syn mem, syn suster Wite Bizon en noch in oare suster oerlibben it Bloedbad fan 'e Washita. Dêrfan hearden syn mem en syn dochter Maitydsgers ta de 53 Sjajinske froulju dy't troch de Amerikanen kriichsfinzen nommen waarden. De doe santjinjierrige Maitydsgers waard neitiid bekend trochdat hja in seksuële relaasje hân hawwe soe mei George Armstrong Custer, dêr't ien of mooglik twa bern út fuortkamen. Guon moderne histoarisy binne fan miening dat dy bern wierskynlik oanset wiene troch Custer syn jongere broer Thomas (dy't ek yn it 7e Kavaleryregimint tsjinne), mei't Custer sels steryl west hawwe soe nei't er yn syn tiid as kadet te West Point gonorroe oprûn hie.","sentiment":"fy","name":"West Frisian","natural":"Frysk"},{"value":"Salomo (Hebriuwsk: שְׁלֹמֹה; ek: Jedidiah) wie neffens de Bibel (1 en 2 Keningen en 1 en 2 Kroniken) in wize kening fan Israel. Salomo wie de twadde soan fan kening David en Batsjêba. Alhoewol't Salomo net as earste rjocht op de troan hie, folge Salomo mei help fan de profeet Natan en Batsjêba syn heit David op. It regear fan Salomo fûn plak yn de perioade 970 oan 931 foar Kristus. De kening regearde oer it Feriene Keninkryk fan Israel, dat nei syn dea yn twaën opdield waard: it noardlike keninkryk Israel en it súdlike diel Juda.","sentiment":"fy","name":"West Frisian","natural":"Frysk"},{"value":"De wiisheid fan Salomo wie sprekwurdlik. Dy eigenskip krige Salomo fan God nei't er nei Gibeön gyng om te offerjen oan de Heare. Yn de nacht neidat de noch jonge kening offere hie, ferskynde God him yn in dream mei de fraach wat God him jaan koe. Salomo frege God om in opmerksum hert, sadat er goed rjochtsprekke koe en it goede fan it kweade ûnderskiede koe. Om't Salomo neat foar himsels frege en it antwurd de Heare befoel, waard Salomo net allinnich beleanne mei de wiisheid dy't hy frege, mar ek mei rykdom en oansjen. En mear as dat: at Salomo libje soe neffens God's geboaden soe er ek segene wurde mei in hege âldens. Ien fan de bekendste foarbylden fan Salomo's wiisheid is miskien wol it oardiel dat er joech, doe't twa tsierende froulju foar him ferskynden. Beide froulju hiene in lytse poppe, mar ien dêrfan wie ferstoarn wylst de oare noch libbe. De twa froulju easken it noch libbene bern op as wie it harres. Salomo hiet doe om in swurd, dan koe in soldaat it noch libbene bern trochmidden snije en alle beide froulje in helte jaan. De test fan Salomo slagge: de iene frou fûn it in moaie oplossing fan it skeel en sei \"lit it mines noch dines wêze en snij it mar midstwa\", mar de echte mem woe fansels net heal hawwe dat har bern dea makke waard en smeke de kening om de poppe dan mar wei te jaan. Salomo syn wiisheid die ek bliken út it tal spreuken en lieten fan syn hân. Tradisjoneel wurde de bibelboeken Spreuken, Preker, Heechliet en it apokryfe boek Wysheid fan Salomo oan Salomo taskreaun.","sentiment":"fy","name":"West Frisian","natural":"Frysk"},{"value":"Neffens de Skrift hie Salomo 700 froulju en 300 byfroulju. Salomo hie Moabityske, Ammonityske, Sidoanyske, Edomityske en Hetityske froulju en sels in dochter fan de farao. De iennige frou dy't by namme neamd wurd is Naäma, in Ammonityske. Hja wie de mem fan Salomo's opfolger Rechabeäm. Salomo regearde it lân mei in foar dy tiid grutte ferdraachsumens en syn froulju mochten harren goaden yn eigen timpels fereare.","sentiment":"fy","name":"West Frisian","natural":"Frysk"},{"value":"De rom fan Salomo rôp fier, sa fier dat sels de keninginne fan Skeba nijsgjirrich waard en út it fiere Etioopje mei in lange karavaan beladen mei goud, krûderijen en ealstiennen nei Salomo teach. De rykdom en de wiisheid fan Salomo en syn hiele entoeraazje makke in djippe yndruk op de keninginne en ferheard stelde hja fêst dat alles noch folle ymposanter wie dan hja tocht hie. De keninginne joech alle lof oan de God fan de Israeliten, dy't it lân mei sa'n wize en rjochtfeardige kening segene hie en Salomo fan syn kant joech de keninginne alles wat hja begearde (1 Keningen 10). Etiopyske kristenen leauwe dat de keninginne fan Skeba swier rekke fan Salomo en in soan krige dy't de namme fan Menelik krige. Yn'e âldens fan tweintich jier soe Menelik nei Jeruzalim west ha en yn'e weromreis nei Etioopje de Arke fan it Ferbûn mei dêryn de stiennen tafels meinommen hat. Menelik bestjoerde in lân dat earst as it Joadske Ryk fan Etioopje en dêrnei it Kristilike ryk fan Etioopje regeard waard, oant keizer Haile Selassie yn 1974 ôfset waard. De arke waard nei Aksum brocht, dêr't in pryster syn libben lang de arke bewake moat.","sentiment":"fy","name":"West Frisian","natural":"Frysk"},{"value":"Yn it fjirde jier fan Salomo's regear sette de kening útein met de bou fan de timpel. Syn heit David woe hjir mei begjinne, mar dat stie God net ta. Neffens de Skrift hie it bouwurk in hichte fan 30 jellen en in oerflak fan 60 jellen lang by 20 jellen breed. Earst kaam in foarhûs, dan de timpelromte en dêrnei it allerhillichste. Om de timpel en it hillichdom waard nochris in trije ferdjippings tellend bouwurk tafoege. De tagong waard flankearre troch mânske pylders mei bolfoarmige fersierde kapitelen. Eltse pylder hie in namme: de rjochter Jakin en de linker Boäz. Yn de timpelromte stie op in mei goud beleine flier in gouden alter, de gouden tafel dêr't it toanbrea op lizze moast en tsien gouden ljochters, fiif oan de noardlike kant en fiif oan de súdlike kant. It wie allegear goud dat blonk en foar it allerhillichste liet Salomo twa tsien jellen hege ingels út olivehout meitsje, dy't er mei goud belizze liet. Sân jier wiene de boumasters, de mitselders en keunstners oan it wurk en doe't de timpel klear wie waard de Arke fan it Ferbûn nei it allerhillichste oerbrocht. De arke krige in plak tusken de ingels, dy't wjukken hiene mei in spanwiidte fan tsien jellen (1 Keningen 6-8, 2 Kroniken 4). De timpel bleau likernôch 400 jier stean oant de ferwoastging fan Jeruzalim troch de Babyloaniërs yn 586 foar Kristus en de deportaasje fan de joaden nei Babyloanje. Kening Salomo liet ek in nij paleis bouwe fan 100 jellen lang, 50 jellen breed en 30 jellen heech. Fanwegen de stilen en pylders fan sederhout waard it paleis ek wol it Wâld fan Libanon neamd. De bou hjirfan duorre 13 jier.","sentiment":"fy","name":"West Frisian","natural":"Frysk"},{"value":"Doe't Salomo âlder waard begûn Salomo ek te bûchjen foar de goaden fan syn froulju, lykas Astarte fan de Sidoaniërs en Milkom fan de Ammoniten. Yn Deuteronomium 17:16-17 stiet dat in kening gjin macht hynders oantuge litte mocht, likemin mocht in kening in soad froulju nimme en ek it garjen fan in protte sulver en goud wie ferbean. Salomo die dit alles tsjin God's gebod yn. It wie yn de eagen fan God in griis en God hie by de twadde ferskining oan Salomo nei de ynwijing fan de timpel noch sa dúdlik warskôge dat Israël net sparre wurde soe as God's geboaden en foarskriften net neilibbe waarden en oare goaden tsjinne waarden (1 Keningen 9:6-9). Benammen doe't Salomo ek offerhichten foar de frjemde goaden bouwe liet helle Salomo de grime fan God oer him hinne. God foarsei Salomo doe dat syn ryk útinoar falle soe en syn soan allinnich Juda erve soe.","sentiment":"fy","name":"West Frisian","natural":"Frysk"},{"value":"Kening Salomo wie fjirtich jier kening fan Israel doe't er stoar. Hy waard yn Jeruzalim by syn heit beïerdige (1 Keningen 11:42-43). Syn soan Rechabeäm folge him op, mar tsien stammen fan Israel wegerje him as kening. Der ûntstiet twaspjalt en it Feriene Keninkryk wurdt út inoar skoard yn it noardlik diel ûnder Jerobeäm (it Tsienstammeryk) en it folle lytsere súdlike diel ûnder Rechabeäm. De twa keninkriken soene nea wer feriene wurde.","sentiment":"fy","name":"West Frisian","natural":"Frysk"},{"value":"Onze Eeuw wie in Nederlânsktalich tydskrift dat fan 1900 oant 1924 ferskynde. It blêd ferskynde alle moannen en hie de ûndertitel \"Maandschrift voor staatskunde, letteren, wetenschap en kunst\". De Erven F. Bohn yn Haarlim wie de útjouwer. De redaksje bestie yn it earste jier út P.J. Blok, P.D. Chantepie de la Saussaye, G.F. Haspels, E.B. Kielstra, Jhr. H. Smissaert, W. Van der Vlugt en Jhr. B.H.C.K. Van der Wijck. Onze Eeuw publisearre ûnder oare artikelen oer Nederlânske skiednis en de redaksje skreau resinsjes oer nij ferskynde boeken. Ter Laan hat it yn syn Beknopte Nederlandse Encyclopedie oer in 'âld-liberaal tydskrift op it mêd fan steatkunde, sosjaal libben, letteren en keunst, 1902-'24. Mei Haspels as letterkundich beoardieler, en dêrnei mei oersichten fan Fr. Dr. A.S.C. de Koe'.","sentiment":"fy","name":"West Frisian","natural":"Frysk"},{"value":"* Folsleine tekst fan alle nûmers op DBNL","sentiment":"fy","name":"West Frisian","natural":"Frysk"},{"value":" (2 maaie 1972) is in eardere Japansk fuotballer. Earder spile foar Bellmare Hiratsuka, Kyoto Purple Sanga, Kawasaki Frontale, Verdy Kawasaki, Vegalta Sendai, Nagoya Grampus Eight en Auckland City.","sentiment":"fy","name":"West Frisian","natural":"Frysk"},{"value":" (29 april 1966) is in eardere Argentynsk fuotballer. Earder spile foar Racing, River Plate, Yokohama Marinos, Talleres, Dock Sud en Juventud Unida. spile ek yn it Argentynsk fuotbalalvetal. Hy die mei oan it Wrâldkampioenskip 1994.","sentiment":"fy","name":"West Frisian","natural":"Frysk"},{"value":"* National Football Teams","sentiment":"fy","name":"West Frisian","natural":"Frysk"},{"value":" (13 juny 1974) is in eardere Servysk fuotballer. Earder spile foar OFK Beograd, Mallorca, Écija Balompié, Yokohama Marinos, Wolfsburg, Nuremberg, Spartak Moscow en Saturn Moscow Oblast.","sentiment":"fy","name":"West Frisian","natural":"Frysk"},{"value":"* National Football Teams","sentiment":"fy","name":"West Frisian","natural":"Frysk"},{"value":"Ruud de Wolff (Batavia, 12 maaie 1941 – Driebergen, 18 desimber 2000) wie in Yndysk-Nederlansk gitarist, sjonger en lid fan de groep The Blue Diamonds. Tegearre mei syn broer Riem de Wolff wûn er in Edison-award foar harren hit Ramona.","sentiment":"fy","name":"West Frisian","natural":"Frysk"},{"value":"De Slach om Aken wie in gefjocht dat oktober 1944 yn de Twadde Wrâldkriich plakfûn yn en om de Dútske stêd Aken. Yn 1939, doe't de kriich begûn, hie de stêd sa'n 160.000 ynwenners. Foar it gefjocht binne lykwols sa'n protte minsken útnaaid dat der noch mar 20.000 oer wienen by de oankomst fan de Amerikanen. De stêd waard troch goed 5.000 Dútske troepen ferdigene, laat troch kolonel Gerhard Wilck. Dizze troepen wiene eleminten fan de 3de Pantserdifyzje en in tal Waffen-SS-striidkrêften.","sentiment":"fy","name":"West Frisian","natural":"Frysk"}]}