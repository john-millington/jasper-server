{"lines":[{"value":"Belver je zaniklý hrad nejasné lokalizace, který se patrně nacházel nedaleko hradu Skály na území dnešního náchodského okresu. Hrad patřil Janu Salavovi z Lípy a dochovala se nám o něm jediná písemná zpráva, pocházející ze Starých letopisů českých: „…téhož roku (1447) po sv. Duchu všechna knížata slezská spolu s městy Vratislaví, Svídnicí, Zhořelcem, Budyšínem, Žitavou a dalšími městy, která jim patřila, vytáhli, a když mezi sebou sebrali peníze, vykoupili od pánů a zemanů hrady, ze kterých jim silně škodili a loupili, jako Vízmburk pana Jiříka Vízmburského z Dubé, Adršpach pana Hynka Červenohorského, Žacléř patřící kdysi panu Hanušovi z Varnsdorfu, Belver a Skály pana Jana Salavy. Hrady zaplatili hotovými penězi a pak je zbořili a zničili…“","sentiment":"cs","name":"Czech","natural":"čeština"},{"value":"Lokální badatel Václav Jirásek se domnívá, že se mu podařilo místo zaniklého hradu lokalizovat. Hrad se dle něj nacházel v Supích skalách, kde roku 1960 nalezl jezdecký třmen. V místě nálezu se rovněž nalézají trámová lůžka, která indikují přítomnost zaniklých dřevěných staveb. Ztotožnění opevněné skalní lokality v Supích skalách se zaniklým Belverem ovšem nelze nijak prokázat.","sentiment":"cs","name":"Czech","natural":"čeština"},{"value":"Lyžařské středisko Jongpchjong ( – Jongpchjŏng ričotchŭ) je lyžařské středisko v pohoří Tchebek v provincii Kangwon v Jižní Koreji. Leží u města Tegwalljong v severovýchodní části okresu Pchjongčchang. Středisko několikrát sloužilo Světovému poháru v alpském lyžování (1998, 2000, 2003, 2006). Bylo bylo jedním ze sportovišť  Asijských zimních her v roce 1999 a v roce 2009 hostilo mistrovství světa v biatlonu. V roce 2018 se zde v rámci zimních olympijských her budou konat závody v alpském lyžování, přesněji slalom a obří slalom. Později zde proběhnou i paralympijské hry. Středisko bylo součástí jihokorejské kandidatury už pro zimní olympijské hry v letech 2010 a Zimní olympijské hry 2014 (nabídky ovšem vyhrál Vancouver respektive Soči). Sjezd, superobří slalom a kombinace proběhnou v několik desítek kilometrů vzdáleném lyžařském středisku Čongson. Běžná zimní sezóna zde trvá od listopadu do začátku dubna. Je zde 31 sjezdovek, 15 lanovek a vleků a nejvyšší nadmořská výška je 1458 metrů. V letních měsících nabízí středisko návštěvníkům především golf. Středisko je přes obchodní skupinu Tongil vlastněno Církví sjednocení založenou Son-mjongem Munem.","sentiment":"cs","name":"Czech","natural":"čeština"},{"value":"<references />","sentiment":"cs","name":"Czech","natural":"čeština"}]}