{"lines":[{"value":"La medaglia Leverhulme è un premio istituito nel 1960, da parte della Leverhulme Trust Fund, per celebrare il tricentenario di fondazione della Royal Society. È una medaglia d'oro e viene attribuita con cadenza triennale ad un ricercatore che si sia particolarmente distinto nel campo della chimica pura o applicata.","sentiment":"it","name":"Italian","natural":"italiano"},{"value":"* Royal Society","sentiment":"it","name":"Italian","natural":"italiano"},{"value":"La maggior parte dei racconti di Alice Munro è ambientata nella sua regione natale, il Southwestern Ontario, e indaga le relazioni umane attraverso la lente della vita quotidiana, con uno stile solo ingannevolmente semplice. La sua scrittura è stata definita rivoluzionaria per come ristruttura completamente l'architettura del racconto breve, in particolare per il suo trattamento del tempo del racconto, la cui narrazione si sposta continuamente dal passato al futuro. L'opera di Munro è stata insignita di numerosi riconoscimenti letterari, incluso il Premio Nobel per la Letteratura nel 2013 per il suo ruolo di \"maestra del racconto breve contemporaneo\", e il Man Booker Prize nel 2009 quale premio alla carriera. È stata anche vincitrice per tre volte dell'importante premio canadese Governor's General Award, del Marian Engel Award conferitole dalla Writers' Trust of Canada nel 1996, e del Rogers Writers' Trust Fiction Prize del 2004, per la raccolta di racconti In Fuga.","sentiment":"it","name":"Italian","natural":"italiano"},{"value":"Alice Munro (family name Laidlaw) nacque a Wingham, Ontario, in una famiglia di allevatori e agricoltori. Nel 1949, grazie a una borsa di studio biennale, intraprese gli studi di Inglese presso la University of Western Ontario, e iniziò a pubblicare i suoi primi racconti nella rivista letteraria studentesca. Durante questo periodo lavorò come cameriera, raccoglitrice di tabacco e impiegata di biblioteca. Nel 1951 abbandonò l'Università e si trasferì a Victoria, Columbia Britannica insieme al marito, James Munro, da cui ebbe tre figli; nel 1963 la coppia aprì una libreria, la Munro's Books. Separatasi dal primo marito, Munro ottenne il posto di \"Writer-in-residence\" presso la University of Western Ontario, e tornò così a vivere nell'Ontario, dove nel 1976 si risposò con Gerald Fremlin.","sentiment":"it","name":"Italian","natural":"italiano"},{"value":"La prima raccolta di racconti di Alice Munro, La danza delle ombre felici (Dance of the Happy Shades; trad. it. 1994) uscì nel 1968 e ottenne subito un gran favore di critica, che in quello stesso anno le valse il Governor General's Award. A questo successo seguì quello di Lives of Girls and Women (1971), una raccolta di storie interconnesse tra loro, che fu pubblicata come romanzo. Nel 1978, con la raccolta di novelle Chi ti credi di essere? (Who Do You Think You Are?), Munro vinse il Governor General's Literary Award per la seconda volta. Nel 1980 ottenne il posto di \"Writer-in-Residence\" sia all'Università della Columbia Britannica che all'Università del Queensland. A partire dal suo esordio nel 1968, Alice Munro ha pubblicato altre quindici raccolte di racconti, di cui molti sono spesso pubblicati su riviste quali The New Yorker, The Atlantic Monthly, Grand Street, Mademoiselle, e The Paris Review. Il racconto The Bear Came Over the Mountain (tratto dalla raccolta Nemico, amico, amante...) è stato inoltre adattato per il grande schermo dalla regista Sarah Polley, che ne ha tratto un film dal titolo Away from Her - Lontano da lei, interpretato da Julie Christie e Gordon Pinsent. Il film è stato presentato nel 2006 al Toronto International Film Festival. Nel 2013 Alice Munro è stata insignita del premio Nobel per la letteratura come \"maestra del racconto breve contemporaneo\", e ha annunciato il suo ritiro dalla scrittura.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Suraž è una città della Russia europea sudoccidentale (Oblast' di Brjansk), situata sul fiume Iput, 177 km a sudovest del capoluogo Brjansk; dipende amministrativamente dal distretto omonimo, del quale è capoluogo.","sentiment":"it","name":"Italian","natural":"italiano"},{"value":"Fonte: mojgorod.ru","sentiment":"it","name":"Italian","natural":"italiano"},{"value":"Il 1º Reggimento straniero (in francese  Régiment étranger,  RE), è il più antico reggimento della Legione straniera francese. È stazionato al Quartier Viénot a Aubagne dal 1962, data del suo trasferimento da Sidi-bel-Abbès in Algeria. Creata la Legione nel 1831, il 1º RE è la prima unità del Corpo. Al di là di questo aspetto storico, il 1º RE rappresenta la prima tappa del percorso del legionario. L'inizio della carriera militare al Centro di selezione e immatricolazione (CSI), e la fine con le formalità del congedo, la cosiddetta liberation. Ma se al giorno d'oggi è un reggimento a vocazione amministrativa, nel corso della sua esistenza non è stato sempre così.","sentiment":"it","name":"Italian","natural":"italiano"},{"value":"Il 1º Reggimento straniero fu creato in Algeria il 1º aprile 1841. Partecipò alla conquista dell'Algeria contro gli insorti locali arabi poi fu spedito in Crimea dal 1853 al 1856 ove formò una brigata con il reggimento fratello, il 2º RE, in seno alla 6ª divisione. Prese parte alla battaglia dell'Alma e all'assedio di Sebastopoli. Nel 1859 il reggimento fu inviato in Italia con la 2ª divisione di fanteria del 2º corpo d'armata del generale Mac Mahon, si distinse nella battaglia di Magenta. Al suo ritorno in Algeria cambiò denominazione in Reggimento straniero. Dal 1861 al 1867 avvenne la spedizione in Messico. Il reggimento sbarcò in Messico il 26 marzo del 1863 a Vera Cruz. La 3ª compagnia del capitano Danjou si coprì di gloria sacrificandosi nella battaglia di Battaglia di Camerone il 30 aprile 1863 contro un numero maggiore di insorti messicani nell'intento di proteggere un carro carico d'oro. Nel corso della guerra franco-prussiana del 1870-1871, la Legione fu tardivamente impiegata al fronte per il semplice fatto che fra i suoi ranghi la percentuale di legionari di origine prussiana era assai elevata. Verso la fine del settembre 1870 il reggimento fu integrato nel 15º corpo (1ª brigata, 2ª divisione) e fu impiegato nei pressi di Orléans in ottobre e dicembre poi a Montbéliard nel gennaio 1871. Il reggimento fu rimpatriato in Algeria nel giugno 1871 nella sede di Mascara presso Orano. Il 1º gennaio 1885 la Legione straniera, nome dato al RE il 13 marzo 1875, si di divise in due reggimenti stranieri costituiti ciascuno da quattro battaglioni e una compagnia di deposito. Durante la Grande Guerra subì pesanti perdite sul fronte dell'Artois e con il 2º RE formò il Reggimento di marcia della Legione straniera (RMLE), che poi allineò la Legione Garibaldina di Peppino Garibaldi. Terminato il conflitto e ritornato in Nord Africa come 1º REI (Reggimento fanteria), l'unità ebbe l'incarico di addestramento reclute del Corpo. Nella seconda guerra mondiale partecipò alla campagna di Tunisia e dal 1945 alla repressione algerina dei moti di Guelma e Sétif, e fino al 1954 in Indocina. Nel 1955 prese l'attuale denominazione. Fino al 1962 fu a Sidi-bel-Abbès in Algeria e prese parte alla guerra d'Algeria.","sentiment":"it","name":"Italian","natural":"italiano"},{"value":"Il 1º Reggimento straniero è articolato su tre compagnie di effettivi:","sentiment":"it","name":"Italian","natural":"italiano"},{"value":"*Legione Garibaldina","sentiment":"it","name":"Italian","natural":"italiano"},{"value":"Sombre anche Sombres e Basses-Sombres è una frazione del comune francese di Wissant, nel dipartimento di Passo di Calais, regione del Nord-Passo di Calais.","sentiment":"it","name":"Italian","natural":"italiano"},{"value":"Nel settimo secolo vi fu fondato un piccolo monastero (in Sombris prope Witsantum), devastato successivamente dai Normanni nell'842. Il villaggio fu sede parrocchiale con il nome di Sombre; in seguito divenne Basses-Sombres, quando fu istituito il villaggio di Hautes-Sombres o di Audessombres nel Massiccio Centrale, oggi in rovina. La titolarità della parrocchia fu poi ceduta all'abbazia di Saint-Josse-sur-mer. La chiesa di Nostra Signora di Sombres, oggi scomparsa, era situata nel campo che è ancora oggi usato come cimitero dalla parrocchia di Wissant. L'edificio sacro era composto da due navate. L'attuale chiesa di San Nicola di Wissant, o del borgo, non era che una cappella dipendente dall'antica chiesa di Sombres . Sombre è citata nel resoconto dell'itinerario di Sigerico di Canterbury che, intorno al 990, si recò a Roma per ricevere dalle mani del Pontefice Giovanni XV il pallio; tale percorso nei secoli successivi sarebbe stato chiamato Via Francigena. La località rappresentava la LIII e ultima tappa (submansio) prima dell'attraversamento del Canale della Manica ed era definita dall'Arcivescovo di Canterbury Sumeran. Il nome della località precedente nell'itinerario, la LXXIX submansio, è sconosciuto.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Figlio di un immigrato genovese, la sua prima attività fu quella di cowboy. In seguito, condusse con un suo gruppo di uomini la caccia a Billy the Kid ma non partecipò personalmente alla cattura del bandito, perché le sue ricerche si erano indirizzate altrove. Conobbe personalmente Pat Garrett durante la messa all'asta, da parte dello sceriffo, della pistola del bandito ed in quell'occasione ricevette dallo stesso Garrett il racconto di come si erano svolti i fatti riguardo alla cattura di The Kid. Siringo lavorò come investigatore, per la Pinkerton National Detective Agency tra la fine del XIX secolo e l'inizio del XX secolo. Siringo fu il primo a scrivere sul West. Dei suoi libri, estremamente interessanti sulla vita del west della metà dell'800, A Texas Cowboy: or, Fifteen Years on the Hurricane Deck of a Spanish Pony è stato tradotto in italiano e pubblicato con il titolo Un Cowboy del Texas: Quindici anni di avventure a cavallo. Intorno al 1910, grazie alle esperienze vissute in prima persona, C. A. Siringo fu il prezioso consulente a Hollywood nella realizzazione dei primi film del genere western.","sentiment":"it","name":"Italian","natural":"italiano"},{"value":"<references />","sentiment":"it","name":"Italian","natural":"italiano"},{"value":"HD 90677 è una stella gigante arancione di magnitudine 5,57 situata nella costellazione delle Vele. Dista 1599 anni luce dal sistema solare.","sentiment":"it","name":"Italian","natural":"italiano"},{"value":"Si tratta di una stella situata nell'emisfero celeste australe. La sua posizione è fortemente australe e ciò comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilità è invece limitata alle regioni temperate inferiori e alla fascia tropicale. La sua magnitudine pari a 5,6 la pone al limite della visibilità ad occhio nudo, pertanto per essere osservata senza l'ausilio di strumenti occorre un cielo limpido e possibilmente senza Luna. Il periodo migliore per la sua osservazione nel cielo serale ricade nei mesi compresi fra febbraio e giugno; nell'emisfero sud è visibile anche per buona parte dell'inverno, grazie alla declinazione australe della stella, mentre nell'emisfero nord può essere osservata limitatamente durante i mesi primaverili boreali.","sentiment":"it","name":"Italian","natural":"italiano"},{"value":"*Stelle principali della costellazione delle Vele","sentiment":"it","name":"Italian","natural":"italiano"},{"value":"Terzo figlio di Louis e di Dorothéè de Rostang, apparteneva ad una dinastia di pittori particolarmente prolifica. Fu allievo del padre e, trasferitosi a Parigi, dello zio Joseph . Successivamente si recò in Italia e studiò presso Carlo Maratta . Ritornato in Francia, il 22 marzo 1693 sposò ad Avignone Marie-Anne de Seisson, che morì l'anno dopo senza avergli dato figli. Il 14 febbraio 1695 si risposò com Marie Magdeleine de Palasse, da cui ebbe otto figli. Di questi, due continuarono la tradizione paterna: Pierre Ignace nato il 26 marzo 1702, incisore del re di Napoli e Joseph François nato il 3 dicembre 1704. Furono entrambi suoi allievi, come pure il nipote Etienne e Philippe Sauvan . .Nel 1696 installò un grande atelier nella sua casa in rue des Ombres, l'attuale rue Cassan . Di tutti i Parrocel, Pierre è quello che lasciò il maggior numero di opere, conservate in tutto il sud della Francia e al Louvre . Si dedicò soprattutto alla pittura di soggetti di tema storico e religioso e fu considerato alla pari di Pierre Mignard. Con lui si occupò della decorazione della cappella dei \"Penitents Noirs\", della chiesa Saint-Symphorie-Les Carmes e della cappella dei \"Pénitents Gris\". Nel 1696, suo zio Joseph Parrocel fu incaricato di dipingere una serie di quadri su ''La vita di Sant'Antonio da Padova'' per decorare il chiostro di San Pietro. Joseph si servì dell'opera di Pierre e, richiamato a Parigi dopo aver eseguito due sole opere, lasciò che il nipote terminasse la serie di nove dipinti . Pierre realizzò anche dei dipinti per la cappella dei \"Pénitents Blancs\", tra cui una Resurrezione di Cristo, un'Ascensione di Cristo e La pesca miracolosa> . .Nel 1717 c., rendendosi conto dell'inclinazione per la pittura dei suoi due figli Pierre Ignace e Joseph François, li condusse a Roma assieme al nipote Etienne. Dopo aver seguito per qualche tempo i loro studi e sistemati convenientemente, ripercorse nuovamente l'Italia e vi soggiornò per parecchi anni. Il quadro Gesù bambino incorona la Vergine fu dipinto a Roma nel 1719 per il monastero della Visitazione a Marsiglia . Al suo ritorno in Francia, la sua reputazione era all'apogeo. Il Duca di Noailles lo chiamò a Parigi per commissionargli la decorazione di una galleria nel suo castello di Saint-Germain-en-Laye. Pierre eseguì per lui anche sedici quadri rappresentanti la storia di Tobia, che sono poi finiti nella collezione del castello Borelly a Marsiglia . Oltre ai dipinti, eseguì anche disegni a sanguigna, a penna, a inchiostro di Cina. Inoltre eseguì anche diciotto incisioni, di cui quattordici all'acquaforte con uno stile analogo a quello di Antoine Rivalz, tra cui le migliori sono Il trionfo di Bacco ed Arianna, ''Il trionfo d'Amphitrite, Baccanale, I mendicanti e Il bue'' . Nel 1730, divenne membro dell'Académie royale de peinture et de sculpture, in base alle tre opere Resurrezione di Cristo, Assunzione, La pesca miracolosa . Ciò che affascina nelle sue composizioni è non solo la bellezza delle linee unita all'espressione serafica delle figure, ma anche la freschezza e brillantezza dei colori .","sentiment":"it","name":"Italian","natural":"italiano"},{"value":"<references />","sentiment":"it","name":"Italian","natural":"italiano"},{"value":"Il partido di Nueve de Julio è un dipartimento (partido) dell'Argentina facente parte della Provincia di Buenos Aires. Il capoluogo è Nueve de Julio.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Bula è un settore della Guinea-Bissau facente parte della regione di Cacheu.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Reinhard I, probabilmente, era figlio di Reinhard II di Dorfelden e nipote di Enrico II di Dorfelden. Alla morte del padre e dello zio, con tutta probabilità nel 1243, egli riunì i domini delle due casate fondando la signoria di Hanau e dando così vita a una nuova famiglia che reggerà le sorti di queste terre per i successivi cinquecento anni. Nel 1260 lo troviamo al seguito di suo cugino Werner di Eppstein nel suo viaggio verso Roma per essere consacrato arcivescovo di Magonza. Nello stesso anno Reinhard I è coinvolto in una faida tra nobili locali nell'area del Wetterau, mentre nell'ambito dello scontro tra gli arcivescovi di Magonza e la famiglia dei conti di Rieneck, egli si schierò con i prelati di Magonza che risulteranno poi i vincitori della disputa. Come parte dell'accordo di pace, una delle figlie del conte Ludovico III di Rieneck dovette sposare Ulrico I, primogenito di Reinhard I, portando con sé una ricca dote in monete e la città di Steinau an der Strasse. Nuove acquisizioni erano già pervenute a Reinhard dal suo matrimonio con Adelaide di Münzenberg che gli aveva portato Schwarzenfels in dote. Nel 1266 egli ottenne di essere incluso nel patriziato di Francoforte sul Meno. Reinhard I morì il 20 settembre 1281 e venne sepolto nella tomba di famiglia presso il monastero di Arnsburg.","sentiment":"it","name":"Italian","natural":"italiano"},{"value":"Nel 1245 Reinhard I sposò Adelaide di Münzenberg, figlia di Ulrico I di Hagen-Münzenberg:","sentiment":"it","name":"Italian","natural":"italiano"},{"value":"Il Camparini Gioielli Cup 2011 è stato un torneo professionistico di tennis femminile giocato sulla terra battuta. È stata la 7ª edizione del torneo, che fa parte dell'ITF Women's Circuit nell'ambito dell'ITF Women's Circuit 2011. Si è giocato a Reggio Emilia in Italia dal 9 al 15 maggio 2011.","sentiment":"it","name":"Italian","natural":"italiano"},{"value":"* Ranking al 2 maggio 2011.","sentiment":"it","name":"Italian","natural":"italiano"},{"value":"Giocatrici che hanno ricevuto una wild card:","sentiment":"it","name":"Italian","natural":"italiano"},{"value":"Sloane Stephens ha battuto in finale  Nastas'sja Jakimava, 6–3, 6–1","sentiment":"it","name":"Italian","natural":"italiano"},{"value":"Sophie Ferguson / Sally Peers hanno battuto in finale  Claudia Giovine /  María Irigoyen, 6–4, 6–1.","sentiment":"it","name":"Italian","natural":"italiano"},{"value":"Il Virginia Slims of Arizona 1987 è stato un torneo di tennis giocato sul cemento. È stata la 12ª edizione del torneo, che fa parte del Virginia Slims World Championship Series 1987. Si è giocato a Phoenix negli USA, dal 9 al 15 marzo 1987.","sentiment":"it","name":"Italian","natural":"italiano"},{"value":"Anne White ha battuto in finale Dianne Balestrat 6–1, 6–2","sentiment":"it","name":"Italian","natural":"italiano"},{"value":"Penny Barg / Beth Herr hanno battuto in finale  Mary Lou Daniels /  Anne White 2–6, 6–2, 7–6","sentiment":"it","name":"Italian","natural":"italiano"},{"value":"L'adenosina difosfato ribosio o ADP-ribosio (ADPR) è un composto biochimico sintetizzato in forma di catene per la poli ADP-ribosio polimerasi. Può essere descritto come una molecola di ADP esterificato con un ribosio terminale. Si attiva, legandosi a canali ionici TRPM2 ,il cui ruolo è ancora poco conosciuto, ma dovrebbe intervenire nella secrezione di insulina, nella modulazione di una parte della risposta al fattore di necrosi tumorale nei leucociti,e nella tossicità di beta amiloide nel cervello, una proteina associata alla malattia di Alzheimer.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Un paio di calze ricamate (A Pair of Silk Stockings) è un film muto del 1918 diretto da Walter Edwards. La sceneggiatura si basa su A Pair of Silk Stockings, lavoro teatrale di Cyril Harcourt andato in scena a New York in prima il 20 ottobre 1914 .","sentiment":"it","name":"Italian","natural":"italiano"},{"value":"La felicità domestica di Molly e Sam Thornhill finisce in un divorzio quando la giovane coppia si trova a litigare a causa di un'automobile. Il povero Sam, pentito di aver provocato la gelosia della moglie fingendo di avere un'amante, si reca in campagna ospite di alcuni amici che stanno mettendo in scena una commedia amatoriale. Tra gli ospiti, vi è pure Molly e Sam - che ha ancora addosso il vestito usato in scena - si nasconde in camera sua. Viene però sorpreso da Molly e da Jack Bagnal, un vecchio ammiratore della moglie, che - vedendolo vestito come un vagabondo - lo scambiano per un ladro e, dopo averlo legato, lo chiudono in una stanza. I due cercano di spiegare agli altri ospiti, tra i quali vi è anche Pamela Bristowe, la fidanzata di Jack, la presenza dell'uomo nella camera di Molly, raccontando di aver preso un ladro. Ma non possono esibire la prova della loro innocenza perché, nel frattempo, Sam è riuscito a fuggire. Nessuno crede alle parole della coppia e l'onore di Molly viene messo in discussione. Solo quando Sam riapparirà con le calze di seta e confesserà quello che è accaduto, tutto si chiarirà. I due ex sposini, finalmente riconciliati, si preparano ora a sposarsi una seconda volta.","sentiment":"it","name":"Italian","natural":"italiano"},{"value":"Il film fu prodotto dalla Select Pictures Corporation.","sentiment":"it","name":"Italian","natural":"italiano"},{"value":"Il copyright del film, richiesto dalla Select Pictures Corp., fu registrato il 20 luglio 1918 con il numero LP12684. Nello stesso giorno, distribuito dalla Select Pictures Corporation, il film uscì nelle sale cinematografiche statunitensi. In Italia uscì nel 1924. La pellicola è stata masterizzata e distribuita in video dalla Great Lakes Cinephile Society.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"* The American Film Institute Catalog, Features Films 1911-1920, University of California Press 1988 ISBN 0-520-06301-5","sentiment":"it","name":"Italian","natural":"italiano"},{"value":"È stato console ordinario nel 128 e console suffetto nel 161.","sentiment":"it","name":"Italian","natural":"italiano"},{"value":"Il padre discendeva da una famiglia senatoria insediatasi in Spagna, mentre la madre era la figlia del console suffetto Lucio Scribonio Libone e di Salonina Matidia, nipote dell'imperatore Traiano: il cognomen Libone deriva quindi da quello del nonno materno. Ebbe una sorella maggiore, Faustina maggiore, e un fratello minore, Marco Annio Vero, padre dell'imperatore Marco Aurelio. Libone raggiunse il consolato nel 128. In quest'anno, il suo nome compare in un papiro rinvenuto nel 1961 nel deserto della Giudea, contenente un contratto matrimoniale redatto in greco ed aramaico, datato al 4 aprile 128. Libone sposò una nobildonna di nome Fundania da cui ebbe due figli:","sentiment":"it","name":"Italian","natural":"italiano"},{"value":"L'autostrada A7, lunga 453 km, collega la capitale economica del Paese Casablanca ad Agadir, passando per Marrakech.","sentiment":"it","name":"Italian","natural":"italiano"},{"value":"L'olio essenziale di ylang-ylang è utilizzato nell'industria dei profumi e in aromaterapia. Rappresenta quasi il 30% delle esportazioni delle Comore (1998). L'aromaterapia attribuisce all'ylang-ylang proprietà sedative, antidepressive, afrodisiache, antisettiche, tonificanti del sistema nervoso e del sistema circolatorio, anti-ipertensive e anti-tachicardiche. È utilizzato nella cura dei problemi cutanei, nelle punture di insetti, nelle problematiche sessuali e nei casi di ansia, depressione, insonnia.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"*Cananga odorata","sentiment":"it","name":"Italian","natural":"italiano"},{"value":"Clavulina amethystina (Bull.) Donk, 1933 è un fungo basidiomicete appartenente alla famiglia Clavulinaceae.","sentiment":"it","name":"Italian","natural":"italiano"},{"value":"Può raggiungere gli 8 cm di altezza .","sentiment":"it","name":"Italian","natural":"italiano"},{"value":"Non commestibile .","sentiment":"it","name":"Italian","natural":"italiano"},{"value":"*Clavulinopsis corniculata, gialla e non viola ma simile.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"La notte del giudizio (The Purge) è un film del 2013 ambientato in un futuro distopico, scritto e diretto da James DeMonaco. La pellicola ha dato il via ad una serie cinematografica.","sentiment":"it","name":"Italian","natural":"italiano"},{"value":"Nel 2022, gli Stati Uniti sono una nazione rinnovata, governata dai Nuovi Padri fondatori dell'America. Per mantenere i tassi di criminalità e disoccupazione bassi, il governo ha istituito un periodo annuale, di dodici ore, chiamato, nella versione italiana, \"Lo Sfogo\", durante il quale tutte le attività criminali, tra cui l'omicidio, diventano legali. Le uniche due regole, durante il periodo dello Sfogo, stabiliscono il divieto di aggressione ai funzionari governativi di \"livello 10\" e il divieto di uso delle armi da guerra di grande calibro. Il periodo dello Sfogo è stato pensato dal governo come catarsi per tutti i cittadini americani, un rito per liberarsi dalle frustrazioni e dalle emozioni negative, ma soprattutto è un'azione mirante a eliminare i deboli della società, come i senzatetto. James Sandin è un ricco imprenditore nel campo della sicurezza domestica. Con sua moglie Mary Sandin lotta con i suoi due figli, che danno alla coppia non pochi problemi riguardo l'educazione: la adolescente Zoey si è fidanzata con un ragazzo molto più grande di nome Henry, mentre Charlie contesta la politica e la reale efficacia della pratica dello Sfogo. Mary spiega alla sua vicina, Grace Ferrin, che non parteciperanno all'annuale \"Festa dello Sfogo\". Quando James giunge a casa, spiega ai due figli i motivi per cui lo Sfogo è una pratica importante nella società americana. Dopo cena, Charlie aggiusta il suo piccolo drone radiocomandato che usa di solito per tenere sotto controllo le varie zone della grande casa in cui la famiglia Sandin vive. Poco prima dell'inizio dello Sfogo, la famiglia si riunisce nella sala principale, dove James attiva il sistema di sicurezza, sbarrando tutte le finestre e le porte, ma restando in grado di osservare gli eventi esterni attraverso il sistema di videosorveglianza. Attraverso i mass media viene dato il comunicato ufficiale del governo sull'inizio dello Sfogo. L'annuncio spiega che tutti i servizi di emergenza saranno sospesi per le seguenti 12 ore. Zoey chiede di poter stare da sola in camera sua, dove in realtà l'aspetta Henry che si era introdotto di nascosto nella casa prima del blocco di sicurezza. Henry spiega a Zoey che si è nascosto in camera sua per riuscire a parlare con suo padre James al fine di convincerlo a lasciare che lui e Zoey possano continuare a uscire insieme, facendosi forte anche del fatto che James non lo può buttare fuori casa a causa del periodo dello Sfogo. Intanto James e il resto della famiglia guardano gli eventi dello Sfogo svolgersi tramite i monitor nel salotto. Più tardi, Charlie, che viene lasciato solo nel salotto, nota uno sconosciuto insanguinato e ferito nel giardino di casa che implora aiuto. Charlie, mosso da pietà, gli apre, disattivando il sistema di sicurezza. James tenta di bloccare l'ingresso dello sconosciuto ma, non riuscendoci, si limita a tenerlo sotto il tiro della sua pistola. Nello stesso momento Henry rivela la sua presenza a James, tentando di sparargli ed ucciderlo per mantenere la sua relazione con Zoey. James spara a Henry, ferendolo gravemente, mentre, nella concitazione del momento, lo sconosciuto fugge riuscendo a nascondersi all'interno della casa. Zoey ed Henry scappano al piano superiore della casa e poco dopo Henry muore per le ferite inferte da James. James ordina a Mary e Charlie di restare insieme nel salotto mentre lui si metterà alla ricerca di Zoey e dello sconosciuto. Pochi minuti dopo, un gruppo di persone mascherate, i cosiddetti \"purificatori\", seguendo le tracce dello sconosciuto, giungono davanti alla casa dei Sandin dando un ultimatum alla famiglia attraverso il sistema di sorveglianza: o consegneranno entro un'ora lo sconosciuto, il loro vero obiettivo, o irromperanno in casa per uccidere tutti. Utilizzando il suo piccolo drone, Charlie trova lo sconosciuto e lo porta in un nascondiglio segreto, dove non sarà trovato da nessuno. Zoey capita inavvertitamente nel nascondiglio dove viene tenuta in ostaggio dallo sconosciuto, ma viene liberata, dopo una breve lotta, da James che rompe un vaso in testa a quest'ultimo. James e Mary legano lo sconosciuto, di cui vengono mostrate le targhette militari, e sono pronti a consegnarlo ai \"purificatori\", ma poi decidono diversamente rendendosi conto di essere molto diversi dagli assassini \"purificatori\". I \"purificatori\", intanto, irrompono con successo nella casa e i Sandin sono costretti all'uso della forza per difendersi, uccidendo molti dei \"purificatori\" penetrati nella loro abitazione. Il leader del gruppo dei \"purificatori\" ferisce mortalmente James con un coltello, ma, a sua volta, viene ucciso da Zoey, mentre i vicini di casa dei Sandin aiutano ad uccidere tutti i restanti \"purificatori\". Tuttavia, i vicini, rivelano di essere lì non per aiutare i Sandin ma, in accordo con l'istituzione dello Sfogo, avevano deciso che era loro dovere \"patriottico\" liberarsi del loro odio verso i Sandin attraverso lo sterminio di tutta la famiglia. Così, mentre i vicini di casa stanno per uccidere tutti i Sandin, lo sconosciuto insanguinato ricompare sulla scena in aiuto dei Sandin, uccidendo uno dei vicini. A Mary viene data la possibilità di sterminare tutti i vicini ma decide di non voler aderire alla pratica dello Sfogo e decide di risparmiare i suoi vicini, poiché già troppe persone sono state uccise durante la notte. Nonostante questo, Grace fa un ultimo tentativo di uccidere Mary, ma Mary riesce a difendersi colpendo Grace in volto con il calcio del suo fucile. Con Grace sanguinante a causa del naso rotto, i vicini superstiti e lo sconosciuto lasciano la casa mentre le sirene segnalano lo scadere delle 12 ore di Sfogo. I sopravvissuti della famiglia Sandin rimangono sull'uscio di casa ad osservare tutti i servizi di emergenza che arrivano nella strada antistante il loro giardino. I titoli di coda includono l'audio delle trasmissioni televisive, che affermano che questa è stata, a causa del numero record di omicidi, lo Sfogo di maggior successo mai registrato dando appuntamento agli ascoltatori al periodo di Sfogo dell'anno successivo.","sentiment":"it","name":"Italian","natural":"italiano"},{"value":"Le riprese del film sono iniziate il 13 febbraio 2012, e sono state effettuate a Los Angeles, California.","sentiment":"it","name":"Italian","natural":"italiano"},{"value":"Il primo trailer del film viene diffuso il 5 aprile 2013. La pellicola è stata distribuita nelle sale cinematografiche britanniche e irlandesi a partire dal 31 maggio 2013, mentre in quelle italiane dal 1º agosto 2013 .","sentiment":"it","name":"Italian","natural":"italiano"},{"value":"Nel 2014 è uscito il sequel del film, intitolato Anarchia - La notte del giudizio, e nel 2016 La notte del giudizio - Election Year. Un prequel, intitolato La prima notte del giudizio (The First Purge), uscirà invece nelle sale statunitensi a partire dal 4 luglio 2018.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Cosmolinea B-2 è un'antologia di racconti di fantascienza dello scrittore statunitense Fredric Brown, scritti fra il 1951 ed il 1973, e pubblicata in Italia nel 1983 da Mondadori nella collana la Biblioteca di Urania. L'antologia è stata ripubblicata nel 2013 all'interno della collana Urania Millemondi; questa seconda edizione raccoglie 74 racconti: tutti i 69 racconti di Cosmolinea B-2 del 1983 e 5 racconti che erano stati invece pubblicati in Cosmolinea B-1 del 1982.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Beuerlein fu scelto dai Los Angeles Raiders nel corso del quarto giro del Draft 1987 ma subì un infortunio nella pre-stagione che gli fece perdere tutta la sua annata da rookie. Fece il suo debutto da professionista nella prima gara della stagione successiva partendo come titolare per la squadra allenata dal nuovo coach Mike Shanahan, battendo i San Diego Chargers 24-13. Steve giocò bene nelle due gare successive perse dai Raiders in scontri equlibrati ma Shanahan preferì puntare su Jay Schroeder come titolare. Nel 1989, Shanahan iniziò la stagione con Schroeder come titolare ma fu licenziato dopo quattro gare. Sotto la direzione del nuovo allenatore Art Shell, Beuerlein partì come titolare nelle ultime sei gare della stagione. Dopo la stagione 1990 lasciò la squadra per una disputa contrattuale.","sentiment":"it","name":"Italian","natural":"italiano"},{"value":"Beuerlein firmò coi Dallas Cowboys per fungere da riserva di Troy Aikman una settimana prima dell'inizio della stagione 1991. Dopo che Aikman si infortunò al ginocchio nella settimana 13, Steve disputò tutte le ultime quattro gare dell'anno come titolare vincendole tutte e consentendo alla squadra di raggiungere una wild card per i playoff. Nel primo turno, malgrado i miglioramenti del ginocchio di Aikman, l'allenatore Jimmy Johnson fece partire Beuerlein come titolare e questi guidò Dallas alla prima vittoria nei playoff dell'ultimo decennio. Nel 1992 Aikman ebbe una grandissima annata guidando i Cowboys alla vittoria del Super Bowl XXVII e Beuerlein ebbe pochi minuti a disposizione in campo, ma riuscì comunque ad apparire in tutte le 16 gare della stagione regolare.","sentiment":"it","name":"Italian","natural":"italiano"},{"value":"Dopo le buone qualità messe in mostra con la maglia dei Cowboys, Beuerlein divenne un pregiato free agent nel 1993, finendo con l'accasarsi ai Phoenix Cardinals dove però disputò due stagioni avare di soddisfazioni anche a causa del cattivo rapporto con l'allenatore Buddy Ryan.","sentiment":"it","name":"Italian","natural":"italiano"},{"value":"Nel 1995 Beuerlein fu la prima scelta scelta assoluta dell'Expansion Draft NFL 1995 da parte dei neonati Jacksonville Jaguars. Fu il primo quarteback titolare della storia della franchigia ma dopo due gare si infortunò al legamento mediale collaterale, venendo sostituito da Mark Brunell. A fine anno divenne nuovamente free agent.","sentiment":"it","name":"Italian","natural":"italiano"},{"value":"Nel 1996, Beuerlein firmò coi Carolina Panthers, un'altra franchigia nata nell'anno precedente, dove inizialmente fu la riserva di Kerry Collins. Divenne stabilmente titolare nel 1998 e nel 1999 disputò una delle migliori annate della storia per un quarterback, guidando la lega con 4.436 yard passate (all'epoca l'undicesima prestazione di tutti i tempi) e venendo convocato per il primo e unico Pro Bowl in carriera. I suoi 36 touchdown furono il secondo risultato della lega dietro Kurt Warner e prima di quella stagione, solo Dan Marino e Brett Favre avevano lanciato più touchdown in una singola annata. La sua ultima annata coi Panthers fu quella del 2000 in cui disputò altre solide prestazioni terminando con oltre 3.700 yard passate.","sentiment":"it","name":"Italian","natural":"italiano"},{"value":"Nel 2001, Beuerlein firmò coi Denver Broncos per essere la riserva di Brian Griese, riuscendo comunque a disputare 3 gare come titolare in quell'annata. Si ritirò dopo la stagione 2003 all'età di 39 anni .","sentiment":"it","name":"Italian","natural":"italiano"},{"value":"*Convocazioni al Pro Bowl: 1","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Docente all'università di Gottinga dal 1856, nel 1867 redasse una biografia di Pericle basandosi su Plutarco.","sentiment":"it","name":"Italian","natural":"italiano"},{"value":"Era conosciuto anche con il nome Kurt Stark.","sentiment":"it","name":"Italian","natural":"italiano"},{"value":"Sposò l'attrice Henny Porten il 10 ottobre 1912. Il matrimonio durò fino alla morte di Stark che morì in battaglia il 2 ottobre 1916 in Romania, durante la prima guerra mondiale .","sentiment":"it","name":"Italian","natural":"italiano"},{"value":"La filmografia - basata su IMDb - è completa .","sentiment":"it","name":"Italian","natural":"italiano"},{"value":"*Henny Portens Reise nach Köln zur Eröffnung des Modernen Theaters","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"* [http://murnau-stiftung.de/movie_search?actor=Curt%20A.%20Stark Curt A. Stark su Murnau Stiftung]","sentiment":"it","name":"Italian","natural":"italiano"},{"value":"Formatosi all'Accademia di Vienna, ha esposto a partire dalla fine dell'Ottocento, partecipando a diverse Biennali veneziane. Durante la sua permanenza a Trieste, strinse amicizia con il pittore triestino Piero Marussig. Nel 1913 gli nacque l'unica sua figlia, Laura, divenuta attrice e nota con lo pseudonimo di Laura Solari. Insegnò scultura a Trieste ed affiancò alla principale attività di scultore, quella di pittore, che svolse secondo i modi post-impressionisti e secessionisti.","sentiment":"it","name":"Italian","natural":"italiano"},{"value":"<noinclude></noinclude>","sentiment":"it","name":"Italian","natural":"italiano"},{"value":"*Gerolamo Alchieri, attore e doppiatore italiano (Genova, n.1954)","sentiment":"it","name":"Italian","natural":"italiano"},{"value":"*Gino Lisa, aviatore e ufficiale italiano (Torino, n.1896 - Monte Summano, †1917)","sentiment":"it","name":"Italian","natural":"italiano"},{"value":"*Gerolamo Cravosio, avvocato italiano (n.Torino - Torino, †1846)","sentiment":"it","name":"Italian","natural":"italiano"},{"value":"*Gerolamo Radice, calciatore italiano (Milano, n.1883 - Milano, †1948)","sentiment":"it","name":"Italian","natural":"italiano"},{"value":"*Girolamo Venier, compositore italiano (Venezia, n.1650 - Venezia, †1735)","sentiment":"it","name":"Italian","natural":"italiano"},{"value":"*Gerolamo Lodron, condottiero italiano (†1658)","sentiment":"it","name":"Italian","natural":"italiano"},{"value":"*Gerolamo Boccardo, economista e politico italiano (Genova, n.1829 - Roma, †1904)","sentiment":"it","name":"Italian","natural":"italiano"},{"value":"*Gerolamo Sersale, gesuita e astronomo italiano (Napoli, n.1584 - Napoli, †1654)","sentiment":"it","name":"Italian","natural":"italiano"},{"value":"*Gerolamo Gaslini, imprenditore, filantropo e politico italiano (Monza, n.1877 - Genova, †1964)","sentiment":"it","name":"Italian","natural":"italiano"},{"value":"*Gerolamo Vassallo, medaglista italiano (Genova, n.1773 - †1819)","sentiment":"it","name":"Italian","natural":"italiano"},{"value":"*Gerolamo Cardano, medico, matematico e filosofo italiano (Pavia, n.1501 - †Roma)","sentiment":"it","name":"Italian","natural":"italiano"},{"value":"*Gerolamo De Franchi Conestagio, mercante, letterato e storico italiano (n.Genova)","sentiment":"it","name":"Italian","natural":"italiano"},{"value":"*Gerolamo Querini, patriarca cattolico italiano (Venezia, n.1468 - Vicenza, †1554)","sentiment":"it","name":"Italian","natural":"italiano"},{"value":"*Gerolamo Comi, presbitero italiano (Induno Olona, n.1831 - Milano, †1909)","sentiment":"it","name":"Italian","natural":"italiano"},{"value":"*Gerolamo Lo Savio, regista italiano (Monopoli, n.1857 - Roma, †1932)","sentiment":"it","name":"Italian","natural":"italiano"},{"value":"*Gerolamo de Bardi, religioso italiano (Firenze, n.1544 - Venezia, †1594)","sentiment":"it","name":"Italian","natural":"italiano"},{"value":"*Gerolamo Rorario, umanista, scrittore e diplomatico italiano (n.1485 - Pordenone, †1556)","sentiment":"it","name":"Italian","natural":"italiano"},{"value":"*Rino Crivelli, pittore, scultore e scrittore italiano (Milano, n.1924 - Milano, †2013) <noinclude> </noinclude>","sentiment":"it","name":"Italian","natural":"italiano"},{"value":"Teenage Jesus and the Jerks è stato un gruppo musicale statunitense appartenente alla scena musicale della no wave newyorchese di cui è considerato il fulcro principale. Il gruppo venne formato nel 1976 dalla cantante e chitarrista allora non ancora diciottenne Lydia Lunch e dal sassofonista James Chance. Il loro stile era un'esasperazione del punk ed i brani erano brevi e suonati volutamente in maniera approssimativa.","sentiment":"it","name":"Italian","natural":"italiano"},{"value":"*1996 - Everything","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Le sue opere su Vlad III sono state dei successi editoriali libri scritti assieme al collega Raymond T. McNally. Direttore dell'East European Research Center del Boston College, Florescu fu filantropo e consigliere di Edward Kennedy sui Balcani e gli affari dell'Europa orientale. All'epoca della sua morte, Radu Florescu è stato considerato il patriarca della Famiglia Florescu.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Inizia nella squadra della sua città natale, Montebelluna per poi passare alle giovanili del Milan. Nel 2009 passa prima al San Marino in prestito e poi al Varese a titolo definitivo. Dopo due presenze tra campionato e Coppa Italia, a gennaio va in prestito al Monza e poi a giugno fa ritorno alla base. Dopo una stagione senza collezionare presenze a Varese, viene girato in prestito al Bassano Virtus dove rimane per tre anni e si afferma prima in Lega Pro Seconda Divisione e poi nella Lega Pro a girone unico, dove nella stagione 2014-2015, arriva secondo. Qui totalizza 92 presenze e 6 reti. La stagione dopo passa alla Ternana a titolo definitivo dove segna 6 gol in 40 presenze chiudendo il campionato al 12º posto. Poi il 23 agosto passa al Bari dove debutta dal primo minuto nella prima giornata di campionato contro il Cittadella. Termina la stagione piazzandosi al 12º posto in classifica. L'ultimo giorno del mercato estivo 2017/2018 passa in prestito con diritto di opzione dal Bari al Brescia.","sentiment":"it","name":"Italian","natural":"italiano"},{"value":"Viene convocato tra il 2007 e il 2008 nella nazionale Under-18 collezionando 9 presenze due reti, mentre nel 2010 veste la maglia dell'under-20, totalizzando 5 presenze e 1 rete.","sentiment":"it","name":"Italian","natural":"italiano"},{"value":"Statistiche aggiornate al 28 dicembre 2017.","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Alvarado è un comune degli Stati Uniti d'America, situato nello Stato del Minnesota, nella contea di Marshall.","sentiment":"it","name":"Italian","natural":"italiano"},{"value":"Professionista dal 1946 al 1948, partecipò a 2 edizioni del Giro d'Italia.","sentiment":"it","name":"Italian","natural":"italiano"},{"value":"In un periodo poco favorevole per tutti a causa della Seconda Guerra Mondiale, corse come dilettante e vinse il Giro del Piave nel 1939, si aggiudicò più edizioni del Giro della Bolghera per la trentina Forti e Veloci e nel 1945 il circuito di Bolzano . Divenne professionista con la Wilier Triestina, chiamato a partecipare al Giro d'Italia del 1946 e 1947 come gregario di Giordano Cottur . Fu uno dei 16 ciclisti che, seguendo il capitano triestino, raggiunse Trieste nella tappa Rovigo-Trieste del 30 giugno 1946, pur dichiarata conclusa a Pieris a causa di una sassaiola contro i ciclisti da parte di attivisti anti-italiani favorevoli all'annessione di Trieste alla Jugoslavia .","sentiment":"it","name":"Italian","natural":"italiano"},{"value":"<references/>","sentiment":"it","name":"Italian","natural":"italiano"},{"value":"Greenup è un villaggio degli Stati Uniti d'America, situato nello Stato dell'Illinois, nella contea di Cumberland.","sentiment":"it","name":"Italian","natural":"italiano"}]}