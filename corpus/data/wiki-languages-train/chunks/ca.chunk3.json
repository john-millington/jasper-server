{"lines":[{"value":"Celebrimbor (pronunciat Ke-le-brím-bor) és un personatge fictici de l'univers de J.R.R. Tolkien, la Terra Mitjana. Va ser un elf de la família reial noldor, fill de Curufin, i l'únic nét de Fëanor. El seu nom significa, en sindarin, \"puny de plata\" o \"mà de plata\" (celeb=plata, com a Celeborn). El seu nom en quenya és Telperinquar. Va néixer a Valinor, però va acompanyar el seu avi a la Terra Mitjana. Després d'això, molt poc és sabut del que va fer durant la Primera Edat. Probablement va fugir a Nargothrond amb el seu pare després de la Dagor Bragollach. Tanmateix, no va prendre part en les intrigues de Curufin i Celegorm respecte Lúthien, Beren, i Finrod. Quan van sortir a la llum, va condemnar les acutacions del seu pare i no el va acompanyar quan va ser expulsat de Nargothrond. Celebrimbor va sobreviure a la fi de la Primera Edat, però no va poder tornar a Valinor degut a la Maledicció de Mandos. Celebrimbor juga en les històries de Tolkien un paper destacat al ser el fabricant dels Anells del Poder. Durant la Segona Edat, mentre vivia al reialme èlfic d'Eregion, va conèixer el Senyor Fosc Sauron, que fingint bones intencions i fent-se anomenar Annatar, va guiar Celebrimbor en la fabricació de setze anells: set per l'als nans, i nou pels homes. Però secretament, i sense el coneixement d'Annatar, va fabricar tres anells per als elfs, que van quedar lliures de la influència corruptora de Sauron. Celebrímbor va batejar els anells Vilya, Narya i Nenya, d'acord amb els tres elements principals de la Terra Mitjana (aire, foc i aigua, respectivament) Aleshores, Annatar va mostrar-se obertament i es va descobrir que havia estat forjant l'Anell Únic per domianr tots els altres. Va atacar els elfs d'Eregion i va capturar Celebrimbor, obligant-lo sota tortura a confessar on eren els set i els nou. L'amagatall dels tres, però, no va ser revelat. Celebrimbor va morir durant la tortura, esvaint-se amb ell la nissaga d'en Fëanor.","name":"Catalan","natural":"català","classification":"ca"},{"value":"Maria de França i de Merània (v. 1198 - 1224) fou princesa del Regne de França. Fou la primera filla del tercer matrimoni del rei Felip II de França i Agnès de Merània. Fou germana, per part de pare, del futur rei Lluís VIII de França. Es casà l'1 d'agost de 1206 amb el comte Felip I de Namur. D'aquest matrimoni no tingueren fills. Durant la marxa del seu pare a la Quarta Croada Felip I de Namur es convertí en regent del comtat de Flandes i Hainault. El 24 d'abril de 1213 es casà, en segones núpcies, amb el duc Enric I de Brabant. D'aquest matrimoni nasqueren:","name":"Catalan","natural":"català","classification":"ca"},{"value":"Subcarpàcia (en polonès Podkarpacie) és un dels 16 voivodats de Polònia. La capital és Rzeszów i les principals ciutats són:","name":"Catalan","natural":"català","classification":"ca"},{"value":"'''Alts d'Hobab (o Ramat Hovav'''; en hebreu, רמת חובב) és un consell local industrial del districte del Sud d'Israel. Fou fundat el 1975 a 12 km al sud de Beerxeba per tal de concentrar les indústries més contaminants, especialment les químiques, fora dels nuclis de població i, per tant, no té habitants que hi resideixin. El 1989 obtingué l'estatus de consell local industrial. En un terme municipal de 22,3 km², Alts d'Hobab concentra 19 plantes industrials.","name":"Catalan","natural":"català","classification":"ca"},{"value":"L'alta concentració d'indústries (per exemple, la meitat de les químiques d'Israel) ha provocat greus problemes de contaminació a la zona, especialment a partir de 1997, quan s'obrí una incineradora per a residus perillosos de tot el país, on arriben anualment 70.000 tones d'aquestes deixalles. La incineradora, però, acompleix la directiva europea relativa a la incineració de residus perillosos. Investigacions científiques recents sobre les influències mediambientals i sanitàries de la localitat han demostrat que els habitants dels poblats beduïns propers de Wadi el-Na'am i Wadi al-Masmaas pateixen nivells més elevats de mortalitat infantil i malformacions dels fetus que la resta de beduïns d'Israel. Un altre estudi del ministeri de Medi Ambient de 2004 posà en relleu que tant els israelians jueus com els beduïns eren hospitalitzats més sovint per problemes respiratoris i tenien més possibilitats de desenvolupar càncer. Aproximadament unes 5.000 persones viuen en un radi de 5 km i unes 250.000 en un radi de 12 km al voltant d'Alts d'Hobab, incloent-hi la ciutat de Beerxeba. Els problemes, però, no es limiten a les conseqüències mediambientals que aquestes indústries provoquen, sinó també el perill que hi hagi algun vessament o fins i tot que alguna fàbrica exploti. Malgrat que el ministeri de Medi Ambient desaconsella viure a menys de 5 km d'Alts d'Hobab per considerar-ho perillós, no hi ha cap sistema d'alarma ni cap pla d'evacuació en cas d'algun incident.","name":"Catalan","natural":"català","classification":"ca"},{"value":"'''Marià II d'Arborea''' (? - 1295) fou Jutge d'Arborea com a fill de Pere II d'Arborea i IV de Bas. Havia de succeir el seu pare com a jutge d'Arborea però com que era menor d'edat va quedar sota tutela del seu parent Guillem de Capraia (fill d'Hug de Capraia, casat amb Bina de Lacon exdona de Pere I d'Arborea, membre de la família dels comtes de Capraia una branca dels comtes de Prato o Alberti). Guillem de Capraia havia anat feia anys a l'illa amb els seus germans Anselm i Bertold i fou pupil del jutge Pere II d'Arborea que el va designar tutor del fill. Des de llavors fou de fet el governant. Va afavorir Pisa i es va unir a aquesta en la guerra contra el jutge Cià de Càller i després de la victòria del 1257 va obtenir un terç del jutjat. El 1255 el Papa Innocenci IV li va reconèixer la senyoria sobre Arborea. Però Marià II es veié obligat a cedir el condomini sobre el jutjat al fill de Guillem Nicolau de Capraia. Guillem va morir després del 1264, i fou llavors quan finalment Marià II va poder governar efectivament: Primer com a tutor de Nicolau, i vers el 1270 com a jutge titular perquè el va fer empresonar (i el 1274 el va executar). Va governar també sobre una part del jutjat de Càller, però la va perdre ràpidament a mans del cosí de Nicolau: Anselm de Capraia. Marià va sol·licitar l'ajut del rei català Pere II (1284) i la va poder recuperar el 1287, essent Anselm derrotat i mort. Fou vicari general de l'Església al Logudor (Torres). Va morir entre 1295 i 1297. Es va casar amb una filla d'Andreotto Saraceno Caldera (morta abans del 1293) i en segones noces amb una filla de Güelf de la Gherardesca comte de Donoratico. Va deixar un fill, Joan d'Arborea, i una filla (vivia el 1305) i un fill il·legítim anomenat Barisó que va morir vers 1305.","name":"Catalan","natural":"català","classification":"ca"},{"value":"En biologia, un subfílum és un tàxon intermedi entre fílum i superclasse. El tàxon subdivisió, en les plantes i fongs, equival al subfílum. No tots els fílums estan dividits en subfílums. Entre els que sí que ho estan hi ha:","name":"Catalan","natural":"català","classification":"ca"},{"value":"Els setzens Jocs del Mediterrani es van celebrar a Pescara (Itàlia), del 25 de juny al 5 de juliol de 2009. Hi van participar 23 estats mediterranis que s'enfrontaren en 28 esports.","name":"Catalan","natural":"català","classification":"ca"}]}