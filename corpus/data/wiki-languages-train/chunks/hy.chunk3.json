{"lines":[{"value":"Գերությունից հետո Արևելյան Բեռլինում իբրև խմբագիր աշխատում է տարբեր հրատարակչություններում։ Պետեր Հուխելի հիմնադրած «Sinn und Form» ամսագրում 1955 թ.-ին հրատարակված 5 բանաստեղծությունները ուշադրություն են գրավում։ Շարունակվում է տպագրվել արևմտյան և արևելյան գերմանական գրական հանդեսներում, բայց գիրք տպագրելու ջանքերը մնում են ապարդյուն։ Միայն 1961 թ.-ին Շտուտգարտում լույս է տեսնում բանաստեղծությունների առաջին ժողովածուն՝ «Սարմատների ժամանակ» / «Sarmatische Zeit» խորագրով, որը քիչ անց վերահրատարակվում է նաև ԳԴՀ-ում։ Հետևում է երկրորդ ժողովածուն՝ «Հոսքերի ստվերային երկիր» / «Schattenland Stroeme» (1962 թ.)։ Հաջորդ երկու ժողովածուները՝ «Եղանակի նշաններ» / «Wetterzeichen» (1967 թ.) և «Քամու մացառներում» / «Im Windgestraeuch» (1970 թ.), հրատարակվում են հետմահու։ Մեծ է Յոհաննես Բոբրովսկու ավանդը նաև գերմանական արձակում։ Բազմաթիվ պատմվածքները (դրանք ամփոփված են երկու ժողովածունեում՝ «Բյոհլենդորֆ և մկան տոն» / «Boelendorff und Mausefest» (1965 թ.), «Նախազգուշացնողը» / «Der Mahner» (1968 թ.), ինչպես նաև «Լևինի ջրաղացը» / «Levins Muehle» (1964 թ.) և «Լիտվական կլավիրներ» / «Litauische Claviere» (1966 թ.) վիպակները նրան այդտեղ կայուն տեղ են ապահովել։","name":"Armenian","natural":"Հայերեն","classification":"hy"},{"value":"* Johannes Bobrowski","name":"Armenian","natural":"Հայերեն","classification":"hy"},{"value":"Էմո (, առաջացել է «էմոցիոնալ» բառի կրճատումից), երիտասարդական ենթամշակույթ, առաջացել է նույնանուն երաժշտական ոճի երկրպագուների հիման վրա, որոնք հիմնականում դեռահասներ են։ Էմո-ենթամշակույթին պատկանող անձանց անվանում են  էմո-կիդեր (emo + - երեխա), էմո-գըռլ ( - աղջիկ)։","name":"Armenian","natural":"Հայերեն","classification":"hy"},{"value":"Իր ստեղծագործական գործունեության ընթացքում Անահիտ Ցիցիկյանը ունեցել է 1000-ից ավելի համերգներ, իրականացրել է 60 ֆոնդային ձայնագրություններ, հեղինակ է շուրջ 300 հոդվածների, զեկուցումների, ռադիո և հեռուստահաղորդումների։ Անդամակցել է մի շարք տեղական և միջազգային կազմակերպությունների, այդ թվում՝ Հայաստանի կոմպոզիտորների միության, ԽՍՀՄ երաժշտական ֆոնդի, Հայաստանի թատերական գործիչների ընկերության, Հայաստանի ժուռնալիստների միության, ԽՍՀՄ կանանց կոմիտեի, Արտասահմանի հետ կապերի հայկական կոմիտեի, ԽՍՀՄ ԳԱ «Համաշխարհային մշակույթի պատմության» խորհրդի, «Երաժշտական հնագիտություն» միջազգային գիտական ասոցիացիայի («World Archaeology») և այլն:","name":"Armenian","natural":"Հայերեն","classification":"hy"},{"value":"մինի|200px|աջից|Կոլորադյան բզեզ Միջատները –ըստ տեսակային բազմազանության ամենախոշորն են կեդանիների տեսակների մեջ(նրանք երկու մլն.ից շատ են, ինչն ավելի շատ է, քան բոլոր կենդանիներն ու բույսերը միասին վերցրած)։ Կ.Բ. Վիլյամսի (С.В.Williams) հաշվարկների համաձայն միջատներն են թվաքանակով ամենաշատը. երկրի վրա գույություն ունի ավելի քան 1018 տեսակ։ Միայն մորեխների մի խմբի գումարային քաշը գերազանցում է 10 հզ. տ.։","name":"Armenian","natural":"Հայերեն","classification":"hy"},{"value":"* Ecological Entomology 1976- (Королевское энтомологическое общество Лондона)","name":"Armenian","natural":"Հայերեն","classification":"hy"},{"value":" «Նայթվիշ» (), ֆիննական սիմֆոնիկ մետալ խումբ, որի երգացանկը հիմնականում անգլերեն է։ Ստեղծվել է 1996 թվականին՝ Կիտեե քաղաքում։ Նախկինում «Nightwish»-ի ստեղծագործությունները առանձնանում էին նախկին վոկալիստ Տարյա Տուրունենի կանացի օպեռային վոկալի, ստեղնաշարային-սիմֆոնիկ երաժշտության և փաուեր-մետալի ծանր կիթառային հիմքի միախառնությմբ։ Այդ ոճը հաճախ անվանում են փաուեր-մետալ և սիմֆո-մետալ։ Ներկայիս վոկալիստ Անետ Օլզօնի ձայնը զգալիորեն տարբերվում է խմբի նախկին ձայնից։ Չնայած նրան, որ իրենց հայրենիքում նրանք ճանաչվեցին հենց առային սինգլից հետո, համաշխարհային ճանաչում ստացան միայն \"Oceanburn\" (1998 թվական) և \"Wishmaster\" (2000 թվական) ալբոմներից հետո, տեսահոլովակների հետ միասին, որոնք հաջողություն ունեցան բոլոր հայտնի հեռուստաալիքներում։ 2007 թվականին խումբը թողարկեց նոր ալբոմ \"Dark Passion Play\", որի ձայնագրման մեջ մասնակցություն ունեցավ նոր վոկալիստ Անետ Օլզոնը։ Նա փոխարինման եկավ նախկին վոկալիստ Տարյա Տուրունենին, որը հեռացվել էր խմբից 2005 թվականին։","name":"Armenian","natural":"Հայերեն","classification":"hy"},{"value":"Լեբրոն Ռեյմոն Ջեյմս (, ծնվ.` դեկտեմբերի 30, 1984 թ., Ակրոն, Օհայո, ԱՄՆ), ամերիկացի պրոֆեսիոնալ բասկետբոլիստ: Հանդես է գալիս Բասկետբոլի ազգային ասոցիացիայի (NBA) «Կլիվլենդ Կավալիերս» ակումբում՝ որպես թեթև և ծանր հարձակվող: Մասնագիտական կարիերայի ընթացքում երկու անգամ հաղթել է NBA-ի առաջնությունը, երկու անգամ արժանացել գերեզրափակչի ամենաարժեքավոր խաղացողի (MVP) կոչմանը, չորս անգամ ճանաչվել կանոնավոր մրցաշրջանի ամենաարժեքավոր խաղացող, ինչպես նաև մեկնարկային մրցաշրջանում ճանաչվել է «Տարվա նորեկ»: Ինն անգամ ճանաչվել է աստղ և հանդես եկել Բոլոր աստղերի ամենամյա ցուցադրական խաղում, ինչպես նաև բազմաթիվ անգամներ ընդգրկվել է «All-NBA» և «All-Defensive» խորհրդանշական հավաքականներում։ Ծնվել է Օհայո նահանգի Ակրոն քաղաքում։ Տեղի Սենթ Վինսենթ-Սենթ Մերի ավագ դպրոցում անցկացրած տարիներին մամուլի կողմից բազմիցս ներկայացվել է որպես NBA-ի ապագա գերաստղ։ Դպրոցն ավարտելուց հետո Ջեյմսը որոշում է չհաճախել համալսարան և միանգամից մուտք է գործում 2003 թվականի Բասկետբոլի ազգային ասոցիացիայի դրաֆթ, որտեղ առաջին իսկ ընտրությամբ ընտրվում է հայրենի Օհայո նահանգը ներկայացնող «Կլիվլենդ Կավալիերսի» կողմից։ «Կլիվլենդի» կազմում Ջեյմսը հասել է մինչև 2007 թվականի NBA-ի գերեզրափակիչ՝ 0:4 ընդհանուր հաշվով պարտվելով «Սան Անտոնիո Սփըրսին»: 2010 թվականին Ջեյմսը որոշում է հեռանալ Կլիվլենդից և նոր պայմանագիր է կնքում «Մայամի Հիթի» հետ՝ միանալով թիմի առաջատարներ Դուեյն Ուեյդին և Քրիս Բոշին: «Մայամիի» կազմում Ջեյմսը երկու տարի անընդմեջ՝ 2012 և 2013 թվականներին հաղթել է NBA-ի առաջնությունը։ 2014 թվականին վերադարձել է «Կլիվլենդ Կավալիերս»: «Կավալիերսի» կազմում 2016 թվականին ևս ճանաչվել է NBA-ի չեմպիոն։","name":"Armenian","natural":"Հայերեն","classification":"hy"},{"value":"Ջեյմսը սպորտով, մասնավորապես՝ բասկետբոլով և ամերիկյան ֆուտբոլով զբաղվելով ցանկանում էր ցրել վրդովմունքները։ Սկսելով առավել խորը զբաղվել ֆուտբոլով՝ Ջեյմսի մարզիչ Ֆրենկի Ուոքերը Գլորիայի հետ համաձայնության է գալիս, որպեսզի որդին ապրի Ուոքերների ընտանիքի հետ՝ այդպիսով վերջ դնելով Լեբրոնի անընդհատ տեղափոխություններին և դպրոցից բացակայություններին։ Ուոքերի այս քայլը մեծ նշանակություն է ունենում պատանու համար, ով կրկին սկսում է կանոնավոր դպրոց այցելել։ Մարզչի ընտանիքում 18 ամիս ապրելուց հետո մայրը որդուն ետ է բերում իր մոտ, սակայն որոշ ժամանակ անց կանխագուշակելով մոտակա ֆինանսական խնդիրների առաջացումը՝ որդուն կրկին տանում է Ուոքերի տուն։ Ուքերների հետ ապրելու ժամանակ Լեբրոնը դպրոցում մի շարք ընկերներ է ձեռք բերում, սակայն առավել մտերմանում է համադասարանցիներ Դրու Ջոյս III-ի, Շիան Քոթոնի և Վիլլի Մակգիի հետ։ Դառնալով անբաժան ընկերներ՝ տղաները մասնակցում են բասկետբոլի դպրոցական առաջնությանը՝ 1999 թվականին հաղթելով առաջնության գավաթը : Խումբը, սակայն, հարուցում է տեղացիների վրդովմունքը, երբ որպես ավագ դպրոց ընտրում է ոչ թե տեղի հանրային դպրոցը, այլ տեղափոխվում Սենթ Վինսենթ-Սենթ Մերի, որտեղ աշակերտները մեծամասամբ սպիտակամորթ էին։ Սենթ Վինսենթ-Սենթ Մերիի երկրորդ տարում տղաների բասկետբոլային կազմը համալրում է նորեկ Ռոմեո Թրևիսը, ով ներկայումս հանդես է գալիս եվրոպական ակումբներում : Տղաների ամուր ընկերությունը հետագայում ծառայում է «Ավելին քան խաղ» (More Than a Game) վավերագրական ֆիլմի ստեղծման առարկա :","name":"Armenian","natural":"Հայերեն","classification":"hy"},{"value":"Ջեյմսն սկսում է հաճախել Ակրոնի Սենթ Վինսենթ-Սենթ Մերի ավագ դպրոցը, որտեղ խաղում է և՛ բասկետբոլ և՛ ամերիկյան ֆուտբոլ: Խաղալով որպես լայն ընդունիչ (հարձակվողական դիրք ամերիկյան ֆուտբոլում), Ջեյմսն արժանանում է հանրության ուշադրությանը, երբ իր թիմի կազմում արժանանում է մի շարք ճանաչողական մրցանակների, ինչպես նաև թիմն առաջնորդում դեպի տարածքային առաջնության կիսաեզրափակիչ։ Որպես ֆուտբոլիստ հանդես գալու 4-րդ տարին դառնում է ճակատագրական Լեբրոնի համար, երբ վերջինս զուգահեռ մասնակցելով բասկետբոլային խաղերին՝ կոտրում է ձեռքի դաստակը և ստիպված հրաժարվում ամերիկյան ֆուտբոլից։ Ըստ մի շարք սպորտային վերլուծաբանների՝ եթե Լեբրոնը շարունակեր ամերիկյան ֆուտբոլով զբաղվելը, ապա միանշանակ կդառնար NFL-ի մարզիկ : մինի|աջից|190px|Ջեյմսը որպես «Կլիվլենդի» բասկետբոլիստ (պատկերազարդում) Ջեյմսը հենց առաջին օրվանից եղել է Սենթ Վինսենթ-Սենթ Մերիի բասկետբոլային թիմի մեկնարկային խաղացողը։ Իններորդ դասարանում նրա միջին ցուցանիշներն էին 21 միավոր և 6,2 անդրադարձ, որը նրան օգնում է ի վերջո թիմին պարգևել Օհայոյի ավագ դպրոցների ազգային ասոցիացայի (Ohio High School Athletic Association, կրճատ՝ OHSAA) 3-րդ դիվիզիոնի տիտղոսը։ Հաջորդ տարի Լեբրոնը բարելավում է միջին ցուցանիշները. 25,2 միավոր և 7,2 անդրադարձ, ինչպես նաև 5,8 արդյունավետ փոխանցում և 3,8 գնդակի խլում։ Թիմն ամփոփում է մրցաշրջանը 26-1 ցուցանիշով և կրկին դառնում դիվիզիոնի չեմպիոն։ Ակնառու խաղի համար Ջեյմսին շնորհվում է «Օհայոյի Միստր Բասկետբոլ» տիտղոսը, ինչպես նաև ընդգրկվում է «All-USA առաջին թիմ» խորհրդանշական հավաքականի կազմում։ Հաջորդ տարին Ջեյմսի համար էլ ավելի հաջող է անցնում՝ նրա ճանաչումը դարձնելով համազգային։ Մրցաշրջանի մեկնարկից առաջ հայտնվում է «Սլեմ» ամսագրի շապիկին, իսկ գրող, հրապարակախոս Ռայան Ջոնսը Ջեյմսին անվանում է «Ներկա պահին ԱՄՆ-ի լավագույն ավագ դպրոցի բասկետբոլիստ»: Այս անգամ միջինը բերելով 29 միավոր, 8,3 անդրադարձ, 5,7 արդյունավետ փոխանցում և 3,3 խլում՝ Ջեյմսը կրկին հռչակվում է «Օհայոյի Միստր Բասկետբոլ» և կրկին ընդգրկվում «All-USA առաջին թիմ» խորհրդանշական հավաքականում։ Ջեյմսը նվաճում է նաև 2001-2002 խաղաշրջանի «Գեյթորեյդի տարվա բասկետբոլիստ» տիտղոսը։ Դժբախտաբար, Սենթ Վինսենթ-Սենթ Մերիի թիմը չի կարողանում ևս մի տարի պաշտպանել նահանգային տիտղոսը և պարտվում է Ռոջեր Բեյքոնի անվան ավագ դպրոցի սաներին։ Պարտությունից հետո Լեբրոնը լուրջ մտադրություններ է ցուցաբերում մուտք գործելու 2002 թվականի NBA դրաֆթը` անտեսելով NBA-ի դրաֆթում մասնակցելու իրավասության կանոններից մեկը, որը ենթադրում է, որ դիմող բասկետբոլիստները պետք է առնվազն ավարտած լինեն ավագ դպրոցը: Խնդրագրի մերժումը ավելի է մեծացնում Ջեյմսի ոգեշնչվածությունը: Մինչ դպրոցական վերջին տարվա մեկնարկը, Լեբրոնն արդեն հայտնվել էր «ESPN ամսագրի» և «Սպորտս Իլուսթրեյթիդի» շապիկներին։ Լեբրոնի հուժկու խաղաոճը ստիպում է ավագ դպրոցին տան հանդիպումները անցկացնել ավելի մեծ՝ «Ջեյմս Ա. Ռոուդզի արենայում»: Խաղերը երբեմն դիտելու էր գալիս մեծն Շաքիլ Օ'Նիլը, իսկ որոշ հանդիպումներ էլ ցուցադրվում էին հեռուստատեսությամբ՝ ESPN2 հեռուստաալիքով։ Այս խաղաշրջանում Ջեյմսի ցուցանիշներն էին արդեն 31,6 միավոր, 9,6 անդրադարձ, 4,6 արդյունավետ փոխանցում և 3,4 խլում։ Արդեն երրորդ տարին անընդմեջ Ջեյմսն արժանանում է «Օհայոյի Միստր Բասկետբոլ» և «All-USA առաջին թիմ» տիտղոսներին։ Նույն տարի Ջեյմսը մասնակցում է ավագ դպրոցների բասկետբոլիստների շրջանակներում անցկացվող երեք բոլոր-աստղային խաղի՝ «EA Sports Roundball Classic», «Jordan Capital Classic» և ''«McDonald's All-American Game»'', ինչով նա կորցնում էր NCAA-ում հանդես գալու իրավունքը և միանգամից պաշտոնապես դառնում 2003 թվականի Բասկետբոլի ազգային ասոցիացիայի (NBA) դրաֆթի օրինական թեկնածու։ Ջեյմսը վերջապես ավարտում է ավագ դպրոցը՝ ընդհանուր առմամբ իր հաշվին գրանցելով 2657 միավոր, 892 անդրադարձ և 523 փոխանցում։ Չնայած մեծաթիվ հաղթանակներին՝ Լեբրոնի ավարտական տարին լի էր հուզումներով և լարվածությամբ. իր 18-ամյակի կապակցությամբ Լեբրոնը մորից «Համմեր Հաշ 2» մակնիշի ավտոմեքենա է նվեր ստանում։ Մայրը մեքենայի համար բանկից վարկ վերցնելիս որպես ապահովագրություն առաջ էր քաշել որդու՝ ապագայում որպես պրոֆեսիոնալ մարզիկի՝ գումար աշխատելու կարողությունը : Այս երևույթը OHSAA-ի կողմից արժանանում է լուրջ հետաքննության, քանի որ ըստ կառույցի կանոնակարգի՝ նրանում հանդես եկող սիրողական մարզիկը իր սպորտային ցուցաբերումների համար իրավունք չունի 100 դոլարից ավելի արժեք ունեցող պարգև ընդունել։ Բացի այդ Ջեյմսը քաղաքային հագուստի խանութից նվեր է ստանում երկու բասկետբոլային մարզաշապիկ, յուրաքանչյուրը՝ 845 ԱՄՆ դոլար արժողությամբ՝ խանութի համար գովազդային պաստառում նկարահանվելու դիմաց, ինչը արդեն OHSAA-ի կանոնների պաշտոնական խախտում էր։ Լեբրոնը զրկվում է դպրոցական մրցումներում մասնակցելու իրավունքից, ինչը սակայն հետագայում կրճատվում է մինչև երկու հանդիպում, որից հետո նա կրկին վերադառնում է :","name":"Armenian","natural":"Հայերեն","classification":"hy"},{"value":"մինի|աջից|upright|Ջեյմսը խաղի ժամանակ (ապրիլի 18, 2007 թ.) Վերջապես Ջեյմսը մուտք է գործում ասոցիացիա՝ 2003 թվականի դրաֆթի առաջին ընտրությամբ՝ «Կլիվլենդ Կավալիերսի» կողմից։ Որպես արդեն պրոֆեսիոնալ բասկետբոլիստ՝ իր մեկնարկային խաղում Ջեյմսն իր հաշվին գրանցում է 25 միավոր, 9 փոխանցում, 6 անդրադարձ և 4 խլում՝ ընդհանուր ունենալով 60% նետման արդյունավետություն : Ջեյմսը պետք է մասնակցեր 2004 թվականի «Սլեմ դանկ մրցույթին», սակայն ծնկի վնասվածքի պատճառով փոխարինվում է : Մրցաշրջանի մայրամուտին, «Նյու Ջերսի Նեթսի» դեմ խաղում՝ Ջեյմսը գրանցում է խաղաշրջանի բարձրագույն 41 միավոր։ Կանոնավոր առաջնության ավարտին Ջեյմսին շնորհվում է «Տարվա նորեկ» մրցանակը՝ ունենալով 20,9 միավոր, 5,9 փոխանցում և 5,5 անդրադարձ միջին ցուցանիշները։ Չնայած այդ ժամանակ 19-ամյա Ջեյմսի մեծաթիվ ջանքերին՝ նրա թիմն այնուամենայնիվ չի կարողանում մուտք գործել փլեյ-օֆֆ՝ ընդ որում լինելով շատ մոտ որակավորվելուն։ մինի|աջից|upright|Ջեյմսը 2008-ին 2004-05 մրցաշրջանում «Կավալիերսն» անհամեմատ առավել հաջող է խաղում. Ջեյմսն իր որակյալ խաղի համար ստանձնում է ակումբի առաջնորդի պաշտոնը։ Հունվարի 29-ին Ջեյմսը արձանագրում է իր առաջին թրիփլ դաբլը (առնվազն երեք տասը միավորանոց ցուցանիշ)։ Այս մրցաշրջանում Լեբրոնն առաջին անգամ ճանաչվում է աստղ և մասնակցում ամենամյա «NBA-ի բոլոր աստղերի խաղին»: Մարտի 20-ին կայացած «Կլիվլենդ» - «Տորոնտո» հանդիպման ժամանակ, Ջեյմսը վաստակում է կարիերայի բարձրագույն 56 միավորը։ Մրցաշրջանն ամփոփելով և 27,2 միավոր 7,2 փոխանցում, 7,4 անդրադարձ և 2,2 խլում տվյալներով՝ Լեբրոնի թիմը, չնայած մրցաշրջանի սկզբում խոստումնալից մեկնարկին, կրկին չի կարողանում դուրս գալ փլեյ-օֆֆ՝ ունենալով 42-40 ցուցանիշը : 2006 թվականի բոլոր աստղերի խաղում Ջեյմսն առաջին անգամ արժանանում է «հանդիպման ամենաարդյունավետ խաղացողի» (MVP) տիտղոսին՝ դառնալով այդ մրցանակի պատմության մեջ ամենաերիտասարդ տիտղոսակիրը (21 տարեկան, 51 օրական)։ 2005-06 խաղաշրջանն ավարտելով 31,4 միավոր, 7,0 անդրադարձ և 6,6 փոխանցում տվյալներով՝ Ջեյմսն առաջադրվում է մրցաշրջանի ամենաարժեքավոր խաղացողի մրցանակին, սակայն այն տրվում է կանադացի խաղարկող Սթիվ Նեշին: 2006-07 խաղաշրջանում Ջեյմսի վիճակագրական ցուցանիշներն էին 27,3 միավոր, 6,7 անդրադարձ, 6,0 փոխանցում և 1,6 խլում։ Այդ տարի ակումբին կրկին հաջողվում է թափանցել փլեյ-օֆֆ՝ կանոնավոր առաջնությունում անցկացրած 82 խաղերից 50-ում տարած հաղթանակների շնորհիվ : փլեյ-օֆֆի առաջին ռաունդում «Կլիվլենդի» մրցակիցը կրկին «Վիզարդսն» էր, որը կրկին դուրս է մնում մրցակցությունից այս անգամ արդեն 0-4 հաշվով։ Երկրորդ ռաունդում «Կավալիերսը» մրցապայքարից դուրս է թողնում «Նյու Ջերսի Նեթսին» և առաջ ընթանում դեպի կոնֆերենցիայի եզրափակիչ (3-րդ ռաունդ), որտեղ բախվում է «Դետրոյթ Փիստոնսի» հետ, որի հարկի տակ անցկացարած առաջին երկու հանդիպումներում կրած պարտություններից հետո հետ է մնում մրցակցից 0-2 հաշվով, սակայն արդեն Կլիվլենդում թիմը կարողանում է հավաքվել և հաշվի տարբերությունը հասցնել զրոյականի՝ 2-2: 5-րդ խաղում Ջեյմսը ցուցաբերում է փլեյ-օֆֆների պատմության մեծագույն խաղերից մեկը։ Խաղի վերջին 2 վայրկյանում, երբ «Կլիվլենդը» հետ էր հաշվի մեջ, Ջեյմսը լեյափ-նետումով կարողանում է իր թիմի համար անչափ անհրաժեշտ հաղթանակը կորզել։ «Կլիվլենդը» վերջապես դուրս է գալիս NBA-ի գերեզրափակիչ ընդհարվելով Թիմ Դանքանի, Թոնի Պարկերի և Մանու Ջինոբիլիի գլխավորած «Սան Անտոնիո Սփըրսին»: Սերիան, սակայն, «Կավալիերսի» համար այդքան էլ հաջող չի անցնում և թիմը անցկացվող 4 հանդիպումներում պարտվում է, և այդ տարի արդեն 4-րդ անգամ NBA-ի չեմպիոն է դառնում «Սան Անտոնիոն»: Շատ քննադատներ այս ձախողումը կապում էին այն փաստի հետ, որ թիմում չկար Ջեյմսի մակարդակի ևս մի բասկետբոլիստ, ով կկարողանար արդյունավետ կերպով օգտակար լինել նրան։ մինի|ձախից|Ջեյմսը սովորաբար որևէ խաղ սկսելուց առաջ կատարում է իր այցեքարտային ծիսակատարությունը` կանգնելով դեմքով դեպի հանդիսատեսը և օդում շփելով կավճոտ ձեռքերը և այդ կերպ առաջացնելով փոշու ստվար զանգված (մարտ, 2008 թ.) Հաջորդ՝ 2007-08 մրցաշրջանում, 4-րդ անգամ հանդես գալով բոլոր աստղերի խաղում՝ Ջեյմսը 2-րդ անգամ ճանաչվում է «հանդիպման ամենաարժեքավոր խաղացող» (MVP)։ Այս անգամ 45-37 ընդհանուր ցուցանիշով «Կլիվլենդը» դուրս է գալիս փլեյ-օֆֆ և երրորդ հաջորդական անգամ ընդհարվում «Վաշինգթոն Վիզարդսի» հետ և կրկին դուրս մղում վերջինիս հետագա մրցապայքարից։ Սերիայի նախօրեին կազմակերպված մամլո ասուլիսի ժամանակ «Վաշինգթոնի» պաշտպան Դեշոն Սթիվենսոնը Լեբրոնին անվանում է «գերագնահատված», ինչին Ջեյմսը նախընտրում է չարձագանքել նշելով, թե «սա նույնը կլիներ, ինչ որ Ջեյ Զիի մակարդակի ռեփերը բանի տեղ դներ Սոլջա Բոյի կողմից արված բացասական դիտողություններին»: Ջեյ Զիի հետ լինելով մտերիմ ընկերներ՝ Ջեյմսն հետո ավելացնում է, որ ոչ մի անձնական վիրավորանք չի ցանկանում պատճառել Սոլջա Բոյին, ով սկսնակ ռեփեր էր։ Անցնելով հաջորդ ռաունդ՝ 7-խաղյա լարված մրցապայքարում «Կլիվլենդը» ի վերջո դիրքերը զիջում է «Բոստոն Սելտիքսին»: Վերջինս նույն տարի դառնում է NBA-ի չեմպիոն։ մինի|ձախից|250px|Ջեյմսը պաշտպանվում է Փոլ Փիրսի դեմ (2008 թ.)","name":"Armenian","natural":"Հայերեն","classification":"hy"},{"value":"մինի|220px|աջից|upright|Դուեյն Ուեյդ և Լեբրոն Ջեյմս 2010 թվականի հուլիսի 1-ի դրությամբ Ջեյմսն արդեն համարվում էր ազատ գործակալ, քանի որ լրացել էր նրա պայմանագիրը «Կավալիերսի» հետ։ Ջեյմսի ծառայությունների դիմաց հետաքրքրություններ են ցուցաբերում «Չիկագո Բուլսը», «Լոս Անջելես Կլիպերսը», «Մայամի Հիթը», «Նյու Յորք Նիքսը», «Նյու Ջերսի Նեթսը» և իհարկե նախկին ակումբ «Կլիվլենդ Կավալիերսը» : Հուլիս 8-ին՝ ESPN հեռուստաալիքի կազմակերպած «Որոշում» (The Decision) կոչվող հատուկ թողարկման ժամանակ Ջեյմսը պաշտոնապես հայտնում է, որ պայմանագիր կստորագրի «Մայամի Հիթի» հետ։ Լեբրոնի պաշտոնական ելույթից մի քանի օր առաջ ազատ գործակալներ դարձած և նույն թվականին դրաֆտացված բասկետբոլիստներ Քրիս Բոշը և Դուեյն Ուեյդը նույնպես ցանկություն են հայտնում միանալ «Մայամի Հիթին» (Ուեյդը երկարաձգում է պայմանագիրը թիմի հետ)։ Երեք աստղային բասկետբոլիստները ձևավորում են «Մայամի Հիթի» պինդ կորիզը։ Ջեյմսն իրեն երջանիկ է զգում նոր ակումբում, քանի որ ըստ նրա՝ ընկերները պիտի թեթևացնեին իր բեռը հարձակման մեջ։ Լեբրոնը գտնում է, որ այս կերպ նրա՝ NBA-ի ոսկին շահելու հավանականությունն ավելի մեծ կլինի, քան եթե նա մնար Կլիվլենդում : Ջեյմսի որոշումն այդքան էլ դրական արձագանքներ չի ունենում Կլիվլենդում։ Ակումբի նախագահ Դեն Գիլբերտը, որոշման մասին տեղեկանալուց հետո, բաց նամակ է գրում կլիվլենդցի երկրպագուներին, որում սառը կերպով վիրավորում է Ջեյմսին։ Որոշ երկրպագուներ այնքան էին տաքացել, որ համացանցում տեղադրում էին հոլովակներ, որտեղ խմբակային կերպով այրում էին Ջեյմսի կլիվլենդյան մարզաշապիկը : NBA-ի նախկին բասկետբոլիստներ Մայքլ Ջորդանը և Մեջիք Ջոնսոնը նույնպես չեն ողջունում Ջեյմսի որոշումը՝ պնդելով, որ նա պիտի մնար նախկին ակումբում և այնտեղ տղամարդավարի պայքարեր NBA-ի գավաթի համար :","name":"Armenian","natural":"Հայերեն","classification":"hy"},{"value":"2010 թվականի հուլիսի 9-ի դրությամբ Ջեյմսն արդեն պաշտոնապես համարվում էր «Մայամի Հիթի» բասկետբոլիստ։ Չնայած պայմանագիրը ենթադրում էր գումարային հարցերով կոլեկտիվ բանակցություններ, սակայն Ջեյմսը՝ ի շահ իր նոր ակումբի, որոշում է համեմատաբար քիչ գումար վերցնել՝ որպեսզի հնարավոր լինի պայմանագիր կնքել Քրիս Բոշի հետ։ Այդ երեկոյան Մայամիի «American Airlines Arena» մարզպալատում կազմակերպվում է թիմի նոր «մեծ եռյակի» ողջունման արարողությունը, որն ուղեկցվում է ռոք համերգով։ Միջոցառման ժամանակ Ջեյմսը նշում է, որ առջևում դեռ շատ հաղթանակներ ու գավաթներ է տեսնում։ Մայամիի սահմաններից դուրս, սակայն, արարողությունը բացասական գնահատանքների է արժանանում։ մինի|ձախից|upright|Լեբրոն Ջեյմսը գնդակով խոյանում է դեպի զամբյուղը (մարտ, 2011 թ.) Ջեյմսն ամփոփեց կանոնավոր առաջնությունը 26,7 միավոր/խաղ արդյունքով։ փլեյ-օֆֆի առաջին ռաունդում Մայամին հեշտությամբ հաղթում է «Ֆիլադելֆիա Սեվնթի Սիքսերսին», երկրորդում՝ 5-խաղյա մրցապայքարում դուրս է մղում «Բոստոն Սելտիքսի»ն և անցնում կոնֆերենցիայի եզրափակիչ` ընդհարվելով 2011.-ի MVP ճանաչված Դերիք Ռոուզի «Չիկագո Բուլսին», որին նույնպես 5-խաղյա մրցապայքարում դուրս է մղում մրցակցությունից և տեղափոխվում NBA-ի գերեզրափակիչ, որտեղ հակառակորդը «Դալաս Մավերիքսն» էր՝ Դըրք Նովիցկու և Ջեյսոն Քիդի գլխավորությամբ։ Սակայն այս անգամ բախտը «հիթին» չի ժպտում, և ակումբը 6-խաղյա մրցապայքարում պարտվում է «Մավերիքսին», և վերջինս դառնում է 2011 թվականի NBA-ի չեմպիոն։ Մինչ 2011-12 մրցաշրջանի մեկնարկը Ջեյմսը սկսում է մարզվել NBA-ի լեգենդ Հակիմ Օլաջուվոնի հետ, ով օգնում է կատարելագործել նրա խաղային ունակությունները։ Մրցաշրջանը սակայն նախատեսվածից ուշ է սկսվում՝ տխրահռչակ լոկաուտի պատճառով, որն իրենից ներկայացնում էր բասկետբոլիստների այսպես կոչված «գործադուլ»: Խաղերի մեկնարկը դրվեց ոչ թե հոկտեմբեր ամսին, ինչպես արվում է սովորաբար, այլ դեկտեմբերին։ Ինչևէ կանոնավոր առաջնությունն ավարտելով նախորդներից ոչ պակաս տպավորիչ ցուցանիշներով (27,1 միավոր, 7,9 անդրադարձ, 6,2 փոխանցում, և 1,9 խլում՝ 53 % նետման արդյունավետությամբ)` Ջեյմսը մուտք է գործում փլեյ-օֆֆ: Առաջին ռաունդում Մայամին առանց շատ ջանալու ճանապարհից մաքրում է «Նյու Յորք Նիքսին», իսկ երկրորդ ռաունդում մի քանի խաղ Ինդիանա Փեյսերսի հետ անցկացնելով զիջում է 2-1 հաշվով, սակայն կարողանում է վերականգնել տարբերությունները և ընդհուպ դուրս մղել Փեյսերսին փլեյ-օֆֆից: Կոնֆերենցիայի եզրափակչում Մայամիի հակառակորդն էր «Բոստոն Սելտիքսը», որի հետ մրցապայքարը բավականին լարված է ընթանում, սակայն 7-խաղյա երկար պայքարում ի վերջ հաղթում է Լեբրոնի ակումբը` դուրս գալով NBA-ի գերեզրափակիչ և ուժերը չափելով «Օկլահոմա սիթի Թանդերի» հետ։ «Օկլահոմայի» կազմում էին հանդես գալիս այնպիսի երիտասարդ աստղեր, ինչպիսիք են Քևին Դյուրանտը, Ռասել Վեստբրուկը և Ջեյմս Հարդենը: Առաջին խաղի առաջին խաղակեսում «Մայամին» հաշվի մեջ առաջ էր 13 միավորով, սակայն Օկլահոմայի բասկետբոլիստներին հաջողվում է ոչ միայն կրճատել այլ նաև հաշվի մեջ առաջ անցնել և հաղթել խաղը։ Երկրորդ խաղում «Հիթը» կարողանում է հաղթող դուրս գալ՝ սերիան հավասերեցնելով 1-1-ի։ Հաջորդ երկու հանդիպումները, համաձայն կանոնակարգի, անցկացվում են Մայամիում: Երրորդ խաղում Մայամին նույնպես հաղթանակ է տանում՝ սերիան դարձնելով 2-1: Չորրորդ խաղն առանձակի հիշարժան է դառնում Ջեյմսի համար, ով ոտքի վնասվածք է ստանում այն պահին, երբ խաղավարտին մնացել էր հինգ րոպե, սակայն 2 րոպե անց, չապաքինված վիճակում նորից մտնում է խաղահրապարակ և իրացնում թիմի համար չափազանց կարևոր 3-միավորանոց նետում։ Խաղն ավարտվում է «Մայամիի» հաղթանակով։ Հինգերորդ խաղում նույնպես հաղթանակ տանելով «Մայամի Հիթը» դառնում է 2012 թվականի NBA-ի չեմպիոն, իսկ ինքը՝ Ջեյմսը ստանում է գերեզրափակչի ամենաարժեքավոր խաղացողի (MVP) մրցանակը : 2012-13 մրցաշրջանում Ջեյմսը վաստակեց իր կարիերայի 20 000-րդ միավորը՝ դառնալով պատմության ամենաերիտասարդ մարզիկը՝ 20 000-ի շեմը հատելու կատեգորիայում (28 տարեկան, 17 օրական) : Մրցաշրջանում «Մայամի Հիթն» ունեցավ 27 հաղթանակների շարան, որի ընթացքում Ջեյմսը խաղում էր բացառիկ արդյունավետությամբ : Փլեյ-oֆֆի առաջին ռաունդում «Մայամին» 4-0 առավելությամբ պայքարից դուրս մղեց «Միլոուքիին»: Երկրորդ ռաունդում Լեբրոնի թիմը առավելության է հասնում առանց Դերիք Ռոուզի հանդես եկող «Չիկագո Բուլսի» նկատմամբ և անցնում դեպի կոնֆերենցիայի եզրափակիչ, որտեղ մրցակիցը «Ինդիանա Փեյսերսն» էր : Առաջին խաղի վերջին վայրկյաններին Ջեյմսը կատարում է լեյափ, և 1 միավորով «Մայամին» հաղթում է «Ինդիանայի» Յոթ խաղ անցկացնելուց հետո «Հիթը» ի վերջո կարողանում է կոնֆերենցիայի մրցակցին դուրս մղել մրցապայքարից և հասնել դեպի NBA-ի գերեզրափակիչ։ Գերեզրափակչում «Մայամիի» մրցակիցն էր նախկինում 4 անգամ NBA-ի դափնեկիր դարձած «Սան Անտոնիո Սփըրսը»: Սկզբնախաղերի ընթացքում Ջեյմսին քննադատում էին ոչ բավարար ագրիսիվ խաղի համար, ինչի մատճառով նրա թիմը սկսում է պարտվել սերիան 2-3 հաշվով։ 6-րդ հանդիպման ժամանակ Ջեյմսը գրանցում է իր փլեյ-օֆֆյան 3-րդ թրիփլ-դաբլը։ Չորրորդ քառորդում նրա բերած 16 միավորը որոշիչ դեր է կատարում «Մայամիի» հաղթանակի մեջ։ Վերջին և բախտորոշիչ յոթերորդ խաղն անցկացվում է Մայամիում: Յոթերորդ խաղում Մայամին պարտության է մատնում Սան Անտնիոյին, և Ջեյմսը նվաճում է իր երկրորդ անընդմեջ NBA-ի գավաթը, ինչպես նաև երկրորդ անընդմեջ գերեզրափակչի MVP-ի տիտղոսը։ Առաջին նշանակալի ձեռքբերումը 2013-14 մրցաշրջանում 61-միավորանոց խաղն էր «Շառլոթ Բոբքեթսի» հետ մրցապայքարում (մարտի 3, 2014 թ.)։ Մեկ հանդիպման ընթացքում իր հաշվին ունենալով 61 միավոր՝ Ջեյմսը գերազանցում է «Մայամիի» նախկին հարձակվող Գլեն Ռայսի 56-միավորանոց ակումբային ռեկորդը (ապրիլի 15, 1995 թ., ընդդեմ «Օռլանդո Մեջիքի») : Կանոնավոր առաջնության խաղերից մեկում Լեբրոնը կոտրում է քիթը և ստիպված լինում բաց թողնել 2 հանդիպում։ Կոտրվածքը պաշտպանելու համար Ջեյմսը սկսում է կրել սև գույնի կապրոնե դիմակ, ինչը տարածված երևույթ է բազմաթիվ սպորտաձևերում, սակայն «NBA»-ի նախագահական խորհուրդը, առանց որևէ բացատրությունների, պարտադրում է Ջեյմսին չկրել սև գույնի դիմակ, ինչը զարմացնում է մարզիկին :","name":"Armenian","natural":"Հայերեն","classification":"hy"},{"value":"195px|մինի|ձախից|Ջեյմսը նոր խաղընկերներ Քևին Լավի և Կայրի Իրվինգի հետ","name":"Armenian","natural":"Հայերեն","classification":"hy"},{"value":"Ջեյմսը չի մասնակցում 2010 թվականի ՖԻԲԱ-ի աշխարհի առաջնությանը՝ առաջ բերելով իր բարդ գրաֆիկը ամառվա ընթացքում, սակայն նրան ընտրում են ներկայացնելու Միացյալ Նահանգները Լոնդոնի ամառային օլիմպիական խաղերում (2012), որտեղ դրիմ թիմը կրկին գրավում է առաջին տեղը՝ եզրափակչում 107-100 հաշվով հաղթելով Իսպանիայի հավաքականին, իսկ Ռուսաստանի հավաքականը՝ Անդրեյ Կիրիլենկոյի գլխավորությամբ գրավում է երրորդ տեղը և նվաճում բրոնզե մեդալ։ Փաստացիորեն Լեբրոն Ջեյմսը, Մայքլ Ջորդանը և Սկոտի Պիպենը միակ բասկետբոլիստներն են NBA-ի պատմության մեջ, ովքեր նույն տարվա մեջ հաղթել են NBA-ի գավաթը և դարձել օլիմպիական ոսկե մեդալակիր :","name":"Armenian","natural":"Հայերեն","classification":"hy"},{"value":"Ջեյմսի հասակը կազմում է 203 սմ, իսկ քաշը՝ 113 կգ: Ըստ բազմաթիվ սպորտային վերլուծաբանների՝ Ջեյմսն համարվում է ֆիզիկապես ամենապինդ մարզիկը սպորտում : Բասկետբլիստի կարիերան Ջեյմսը սկսել է թեթև և ծանր հարձակվողների դիրքում, սակայն կարող է հանդես գալ նաև մնացած երեք դիրքերում (խաղարկող, ռմբարկու և կենտրոնական)։ Ընդհանուր մասնագիտական կարիերայի կտրվածքով ունենալով 27,6 միավոր, 7,3 անդրադարձ, 6,9 արդյունավետ փոխանցում և 1,7 խլում միջին ցուցանիշները, Ջեյմսը դասվում է NBA-ի բազմակողմանիորեն զարգացած բասկետբոլիստներից մեկը : Ջեյմսն իր խաղաոճով բազում անգամներ համեմատվել է փառքի սրահի անդամներ Օսկար Ռոբերթսոնի, Մեջիք Ջոնսոնի և Մայքլ Ջորդանի հետ : Լիգայում անցկացրած երկրորդ տարվանից ի վեր Ջեյմսն հաշվառվել է «All-NBA», իսկ 2009 թվականից՝ «All-Defensive» ամենամյա խորհրդանշական հավաքականների կազմում, իսկ մեկնարկային մրցաշրջանի ավարտին ճանաչվել է տարվա նորեկ (անգլ.` Rookie of the Year): Չորս անգամ նվաճել է մրցաշրջանի ամենաարժեքավոր խաղացողի (MVP) մրցանակը: Մրցանակը լիգայի պատմության մեջ չորս անգամ նվաճել են միայն Քարիմ Աբդուլ-Ջաբարը, Ուիլթ Չեմբեռլենը, Մայքլ Ջորդանը և Բիլ Ռասելը : Երբևէ չի արժանացել տարվա պաշտպանի մրցանակին, չնայած երկու անգամ քվեարկման ժամանակ գրավել է երկրորդ տեղը : 2011 թվականից ի վեր ESPN-ի և «Սպորտս իլուսթրեյթիդի» կողմից ճանաչվել է NBA-ի լավագույն բասկետբոլիստ։","name":"Armenian","natural":"Հայերեն","classification":"hy"},{"value":" 2007 թվականին կատակերգակ Ջիմի Կիմելի ընկերակցությամբ Ջեյմսը վարել է Սպորտային գործունեության կատարելության ամենամյա մրցանակաբաշխությունը (ESPY), իսկ 2009-ին՝ «Շաբաթ երեկոյան ուղիղ եթերում» (Saturday Night Live) հումորային հաղորդաշարի 33-րդ եթերաշրջանի անդրանիկ թողարկումը : Նույն թվականի հոկտեմբերի 2-ին «Lions Gate» ստուդիան թողարկում է Ջեյմսի՝ ավագ դպրոցում անցկացրած տարիների մասին վավերագրական ֆիլմ՝ «Ավելին, քան խաղ» վերնագրով : Կամեո ձևաչափով հանդես է եկել «HBO»-ի «Անտուրաժ» հեռուստասերիալում : Ներկա պահին զբաղվում է «Աստղեր» կոչվող սիթքոմի պրոդյուսերական աշխատանքներով : 2014 թվականի փետրվարին «Deadline.com» առցանց ամսագիրն հայտարարում է, որ Ջեյմսն հանդես կգա «Տիեզերական ջեմ» գեղարվեստական ֆիլմի երկրորդ մասում, սակայն Ջեյմսի ներկայացուցիչները ժխտել են նոր ֆիլմում նրա դերակատարման մասին :","name":"Armenian","natural":"Հայերեն","classification":"hy"},{"value":"Ջեյմսն իր կարիերայի ընթացքում «Ֆորբս» հանդեսի կողմից բազմիցս ճանաչվել է ամենաազդեցիկ մարզիկներից մեկը : «Կավալիերսում» անցկացրած տարիներին Ջեյմսն ուշադրության պակաս չի ունեցել, քանի որ բացի սիրված մարզիկ լինելուց, նա նաև բնիկ օհայոցի էր։ Սակայն երբեմն երկրպագուները զայրանում էին, երբ Ջեյմսն այցելում էր «Կլիվլենդ Ինդիանս» - «Նյու Յորք Յենքիս» բեյսբոլային հանդիպումները՝ կրելով յանկիների գլխարկը։ 2010 թվականի Մայամի տեղափոխվելու որոշումից հետո, Ջեյմսին ներկայացնում էին որպես աշխարհի ամենահակակրելի մարզիկներից մեկը, չնայած մինչև 2013 թվականը ESPN-ը նրան արդեն երկրորդ անգամ կոչեց NBA-ի ամենահանրաճանաչ բասկետբոլիստ : 2008 թվականի մարտին Ջեյմսը Ռիչարդ Գիրից և Ջորջ Քլունիից հետո դառնում է երրորդ տղամարդը (և առաջին սևամորթ տղամարդը), ով հայտնվում է «Vogue» ամսագրի շապիկին : Շապիկին Ջեյմսը, կրելով սև սպորտային համազգեստ, աջ ձեռքով վարում է բասկետբոլային գնդակ, իսկ ձախով պահում է մանեկենուհի Ժիզել Բյունդժենին: «Vogue»-ի շապիկը դուր չի գալիս բազմաթիվ սպորտային բլոգերների և վերլուծաբանների, որոնք գտնում էին, որ Լեբրոնի և ժիզելի կեցվածքը վերցված էր «Քինգ-քոնգ» գիտաֆանտաստիկ ֆիլմի պոստերից, որում պատկերված է ահռելի և գորշ Քինգ քոնգը, ով իր հուժկու ափերի մեջ է բռնել իր սիրելի սպիտակամորթ կնոջը : 2008 թվականի հունիսին Ջեյմսը 20 000 դոլար է նվիրաբերում Բարաք Օբամայի նախընտրական քարոզարշավին : 2008 թվականի հոկտեմբերի 29-ին նա 20 000 հանդիսատես է հավաքում Կլիվլենդի «Քուիքեն լոունս արենայում», որպեսզի ցուցադրի Օբամայի 30-րոպեանոց «Ամերիկյան պատմություններ, ամերիկյան լուծումներ» (American Stories, American Solutions) գովազդային հոլովակը : Հոլովակը ցուցադրվում է բեմի վերևում գտնվող հսկայական էկրանին, որից հետո էլ ռեփեր Ջեյ-Զին անվճար համերգ է տալիս :","name":"Armenian","natural":"Հայերեն","classification":"hy"},{"value":" Ջեյմսն ունի բազմաթիվ կնքված գովազդային գործարքներ այնպիսի կազմակերպությունների հետ ինչպիսիք են «Audemars Piguet», «Կոկա-Կոլա» , «Dunkin' Brands» , «McDonald's» , «Nike» , «State Farm» և «Սամսունգ» ընկերությունները։ Երբ Ջեյմսն ավարտում է ավագ դպրոցը, նրանով սկսում են հետաքրքրվել «Adidas», «Reebok» և «Nike» սպորտային ապրանքանիշները , որոնցից միայն վերջինին է հաջողվում մոտ 90 միլիոն ԱՄՆ դոլար արժողությամբ էնդորսմենտային պայմանագիր կնքել պատանի բասկետբոլիստի հետ : Լեբրոնի անվանական մարզակոշիկները նշանակալի շուկայական հաջողություն են գրանցում, մասնավորապես 2013 թվականի կտրվածքով դրանք NBA-ի անվանական խաղակոշիկների վաճառքի ծավալով գրավում են առաջին տեղը : 2011 թվականին «Fenway Sports Group» ընկերությունը դառնում է Ջեյմսի ապրանքանիշի միակ ներկայացուցիչն աշխարհում, և որպես կնքված գործարքի մաս, Ջեյմսին և վերջինիս մենեջեր Մավերիկ Կարտերին են տրվում Անգլիայի Ֆուտբոլի Պրեմիեր Լիգայում հանդես եկող «Լիվերպուլ» ֆուտբոլային ակումբի բաժնետոմսերի փոքրածավալ փաթեթ : Գովազդային գործարքներից ստացված եկամտի և NBA-ի աշխատավարձի շնորհիվ Ջեյմսն համարվում է աշխարհի ամենաբարձր վարձատրվող մարզիկներից մեկը : 2013-ին ճանաչվել է որպես աշխարհի ամենաբարձր վարձատրվող բասկետբոլիստ՝ գերազանցելով Կոբի Բրայանտին: Ջեյմսի հարստությունը գնահատվում է 56,5 միլիոն ԱՄՆ դոլար :","name":"Armenian","natural":"Հայերեն","classification":"hy"},{"value":"մինի|250px|աջից|Հալոֆիտ","name":"Armenian","natural":"Հայերեն","classification":"hy"},{"value":"Յուպիտերի արբանյակներ, Յուպիտեր մոլորակի բնական արբանյակներ։ Այսօրվա դրությամբ հայտնի են Յուպիտերի 66 արբանյակ (S/2000 J 11-ը համարվում է կորցված), սա Արեգակնային համակարգի մոլորակների մեջ առավելագույն ցուցանիշն է։ Բացի այդ Յուպիտերը ունի օղակների համակարգ:* S/2000 J 11, հայտնաբերվել է 2000 թվականին Սքոթ Շեփարդի և ընկ. կողմից, սակայն այն հետագայում կորցվել է, հիմա արդեն այն չի համարվում Յուպիտերի արբանյակ։","name":"Armenian","natural":"Հայերեն","classification":"hy"},{"value":"4 անգամ ներկայացվել է Օսկարի, ստացել 1 Օսկար լավագույն դերասանի համար։ 6 անգամ ներկայացվել է Ոսկե Գլոբուս, նույնպես ստացել 1-ը։ 4 անգամ ներկայացվել է Էմմիի, 1 անգամ ստացել է BAFTA և այլն։ 2 անգամ ներկայացվել է նաև Ոսկե Ազնվամորի հակամրցանակի։","name":"Armenian","natural":"Հայերեն","classification":"hy"}]}