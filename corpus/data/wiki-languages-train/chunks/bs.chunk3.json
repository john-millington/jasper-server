{"lines":[{"value":"Sid Vicious (10. maj 1957. godine, London - 2. februar 1979. godine, New York) je britanski punk pjevač, nekadašnji pjevač grupe The Flowers of Romance.","name":"Bosnian","natural":"bosanski","classification":"bs"},{"value":"* Love Kills (1986, LP, MCA, MCG 6011)","name":"Bosnian","natural":"bosanski","classification":"bs"},{"value":"* Sid Vicious v&#8217;s Eddie Cochran &#8211; The Battle Of The Rockers (LP, Jock, LP 6)","name":"Bosnian","natural":"bosanski","classification":"bs"},{"value":"* Cult Heroes (1993, CD)","name":"Bosnian","natural":"bosanski","classification":"bs"},{"value":"Retinol (vitamin A, akseroftol) je osnovni vitamin koji se rastvara u mastima. Retinol pokazuje terpensku hemijsku strukturu i spada u grupu terpena. Takodje spada u grupu alkohola jer posjeduje hidroksilnu grupu vezanu na atom ugljika koji je dalje vezan za drugi ugljikov atom. Njegova sumarna hemijska formula je C 20 H 30 O. Kada se estrahuje je prah žute boje.","name":"Bosnian","natural":"bosanski","classification":"bs"},{"value":"Retinol je otkriven 1909 godine.","name":"Bosnian","natural":"bosanski","classification":"bs"},{"value":"Tačka topljenja mu je između 62 °C i 64 °C a vrelište između 137 °C i 138 °C. Molekularna masa je 286,46 g/mol.","name":"Bosnian","natural":"bosanski","classification":"bs"},{"value":"U biljkama se nalazi kao provitamin beta-karotin koji se u organizmu pretvara u vitamin A. Beta-karotin se zato još naziva provitamin A. Pošto se beta-karotin u organizmu pretvara samo po potrebi u vitamin A i, za razliku od retinola, nije toksičan ni u većim količinama, potrebno je da se u preparatima nalazi u tom obliku a ne u obliku vitamina A. Retinol se nalazi u mliječnim proizvodima, žumancu i jetri.","name":"Bosnian","natural":"bosanski","classification":"bs"},{"value":"Vitamin A je važan za rast, funkciju i obnovu kože i sluzokože kao i za vid jer je sastavni dio receptora za boje. Funkcija vitamina A u organizmu može biti narušena nadovoljnom količinom masti u ishrani, oštećenjem jetre, kao i uzimanjem estrogenskih hormonalnih preparata. Dobar izvor vitamina A su riba, jetra, maslac (buter), žumance od jaja, mlijeko i mliječni proizvodi. U povrću se kao beta-karotin nalazi u mrkvi, špinatu, broccoli i kupusu. Takodje u žutim i crvenkastim plodovima, na primjer u narandžastom voću. Aldehid u vitaminu A je retinal, koji zajedno sa opsinom gradi rodopsin koji se nalazi u receptorima zu boje. Nedostatak vitamina A izaziva noćno sljepilo i okoštavanje stanica za vid.","name":"Bosnian","natural":"bosanski","classification":"bs"},{"value":"Dnevne potrebe odraslih osoba za vitaminom A je 0,6 do 3,0 mg, a djece 0,3 do 0,9 mg.","name":"Bosnian","natural":"bosanski","classification":"bs"},{"value":"Pri nedostataku vitamina A dolazi do povećanja vjerovatnosti za pojavu infekcije, sušenja kože, opadanja kose, noćnog sljepila, smanjenja oštrine vida (kokošije sljepilo), povećanja osjetljivosti na svjetlost, a u dječjem uzrastu do usporavanja rasta i razvoja kostiju. Duže kuhanje i svjetlost štete vitamunu A. Zato je preporučljivo životne namirnice koje sadrže vitamin A držati izvan svjetlosti. Gubitak pri kuhanju je između 10% i 30%.","name":"Bosnian","natural":"bosanski","classification":"bs"},{"value":"Uzimanje veće količine vitamina A može izazvati povraćanje, proliv, glavobolju, povećan prtisak u mozgu (pseudotumor cerebri), smanjenje kostiju i bolove u kostima. U trudnoći se ne preporučuje jetra u ishrani jer se pretpostavlja da je retinol teratogen, to znači da oduzima vodu iz ploda što može izazvati prevremeni porođaj, nepravilan embrionalni razvoj. Hipervitaminoza nastaje pri dnevnim dozama većim od 200 mg.Pošto se vitamin A rastvara u masti moze se u organizmu zadržati na duže vrijeme tako da na duže vrijeme i manje doze mogu izazvati hipervitaminozu. Najnovije studije pokazuju da se u jetri koja je na tržištu nalazi veća količina vitamina A zbog intenzivnije ishrane stoke indostrijskom stočnom hranom.","name":"Bosnian","natural":"bosanski","classification":"bs"},{"value":"Terbij je hemijski element sa simbolom Tb i atomskim brojem 65. To je srebrenasti, rijetki zemni metal, dosta dobro kovan, duktilan i veoma mehak da se može rezati nožem. On je deveti član serije hemijskih elemenata zvanih lantanoidi. Terbij je prilično elektropozitivan metal koji reagira s vodom, izdvajajući iz nje plinoviti vodik. U prirodi se ne može naći u slobodnom, elementarnom stanju već je sadržan u mnogim mineralima kao što su cerit, gadolinit, monacit, ksenotim i euksenit. Švedski hemičar Carl Gustaf Mosander je 1843. otkrio terbij u vidu zasebnog elementarnog spoja, tako što je zapazio određene nečistoće u itrij-oksidu, Y 2 O 3 . Oba ova elementa, itrij i terbij dobili su ime po selu Ytterby u Švedskoj. Međutim, čisti elementarni metal nije dobijen sve do pojave ionsko-izmjenjivačkih tehnika. Terbij se koristi kao dopant za kalcij-fluorid, kalcij-volframat i stroncij-molibdat, materijale koji se koriste u uređajima u čvrstom stanju te kao stabilizatori kristala gorivih ćelija koje rade pri povišenim temperaturama. Kao jedan od sastojaka terfenola-D (legure koja se širi i skuplja pri djelovanju magnetnog polja, više od bilo koje druge poznate legure), terbij se koristi i u pogonskim elementima u raznim mašinama, pomorskim sonarnim sistemima i senzorima. Najveći dio svjetske proizvodnje terbija koristi se u zelenom fosforu. Terbij-oksid upotrebljava se u fluorescentnim svjetiljkama, televizorima i računarskim CRT monitorima. Terbijski zeleni fosfori se kombiniraju sa dvovalentnim europijskim plavim fosforima i trovalentnim crvenim fosforima, čime se omogućava trihromatska svjetlosna tehnologija, kao i veoma efikasno bijelo svjetlo, pogodno za standardno osvjetljenje prostorija.","name":"Bosnian","natural":"bosanski","classification":"bs"},{"value":"Švedski hemičar Carl Gustaf Mosander otkrio je terbij 1843. godine. Tada je zapazio novi element kao nečistoću u uzorku itrij-oksida, Y 2 O 3 . Itrij je dobio ime prema nazivu sela Ytterby u Švedskoj. Terbij nije izoliran u svom čistom, elementarnom obliku sve do pojave ionsko-izmjenjivačkih tehnika sredinom 20. vijeka. Mosander je prvi koji je razdvojio rudu zvanu itrija na tri sastojka, a sve ih je nazvao po nazivu rude: itrija, erbija i terbija. \"Terbija\" je prvobitno bila frakcija koja je sadržavala ružičastu boju, zbog elementa koji je danas poznat pod imenom erbij. \"Erbija\" (sadrži element koji danas zovemo terbij) prvobitno je bila frakcija koja je općenito bila bezbojna u rastvorima. Za nerastvorljivi oksid ovog elementa primijećeno je da ima neznatne smeđe nijanse. Kasniji istraživači nisu u dovoljnoj mjeri uspjeli zapaziti slabije obojenu frakciju \"erbiju\", ali rastvorljivu ružičastu frakciju nije bilo moguće ne primijetiti. U daljnjem toku istraživanja izmjenjivali su se argumenti \"za\" i \"protiv\" postojanja erbije. Osim toga, nastala je i zabuna oko imena jer su prvobitna imena zamijenjena, pa su kasnije ružičastu frakciju nazivali rastvorom koji sadrži erbij (a koji u rastvoru jeste ružičast). Danas se smatra da su tadašnji naučnici koristili dvostruki natrij ili kalij-sulfat za uklanjanje \"cerije\" iz rude \"itrije\", čime se nepovratno gubio terbij u talogu koji je sadržavao \"ceriju\". Ono što je danas poznato kao element terbij, bilo je samo oko 1% prvobitne rude \"itrije\", ali je i to bilo sasvim dovoljno da dadne žućkastu boju itrij-oksidu. Stoga je terbij bio manja komponenta prvobitnog uzorka u kojem se pojavljivao, a gdje su \"dominirali\" njegovi susjedi iz periodnog sistema: gadolinij i disprozij. Poslije toga, kad god su druge rijetke zemlje izdvojene iz ove smjese, a koja god od njih je davala smeđe okside, dobijala je ime terbij, sve dok najzad nije dobijen smeđi oksid terbija u čistom obliku. Istraživači tokom 19. vijeka nisu imali mogućnosti ispitivanja uzoraka tehnologijom ultraljubičaste fluorescencije kako bi posmatrali jarko žutu ili zelenu fluorescenciju Tb(III), čime su mnogo lakše mogli identificirati čvrste smjese ili rastvore.","name":"Bosnian","natural":"bosanski","classification":"bs"},{"value":"Terbij je srebrenasto-sjajni rijetki zemni metal, lahko kovan, duktilan i mehak, tako da se može rezati nožem. Relativno je postojan na zraku u odnosu na mnogo reaktivnije lantanoide iz prve polovine serije lantanoida. Terbij postoji u dva kristalna alotropa, a tranformacija između njih odvija se na temperaturi od 1289 °C. Ukupno 65 elektrona u atomu terbija raspodijeljeno je po orbitalama prema konfiguraciji [Xe]4f 9 6s 2 . Obično, samo tri elektrona se mogu ukloniti prije nego što naboj jezgre postane isuviše velik da bi se dopustila daljnja ionizacija, međutim u slučaju terbija, stabilnost polu-popunjene [Xe]4f 7 konfiguracije omogućava daljnju ionizaciju četvrtog elektrona u prisustvu vrlo snažnih oksidirajućih sredstava kao što je naprimjer plin fluor. Kationi terbija(III) pokazuju vrlo jaku fluorescenciju, sjajne limun žute boje, koja je rezultat snažne zelene emisijske linije u kombinaciji sa drugim linijama u narandžastom i crvenom dijelu spektra. Itrofluorit je varijetet minerala fluorita a koji svoju kremasto-žutu fluorescenciju jednim dijelom duguje i terbiju. Terbij se vrlo lahko oksidira pa se u svom elementarnom obliku koristi isključivo za istraživanja. Japanskim naučnicima je uspjelo da pojedinačne atome terbija izoliraju tako što su ih \"ubacili\" u molekule fulerena. Terbij ima jednostavni feromagnetni raspored pri temperaturi ispod 219 K. Iznad te temperature, prelazi u spiralno antimagnetno stanje u kojem su svi atomski momenti u određenoj baznoj ravni paralelni i usmjereni pod stalnim uglom prema momentima susjednih slojeva. Takva neobična antiferomagnetna transformacija prelazi u neuređeno paramagnetno stanje pri 230 K.","name":"Bosnian","natural":"bosanski","classification":"bs"},{"value":"Najčešće oksidacijsko stanje terbija je +3, kao što je naprimjer u [[Terbij(III)-oksid|]]. Stanje +4 je poznato u spojevima TbO 2 i TbF 4 . Terbij lahko sagorijeva dajući miješani terbij(III,IV)-oksid: U rastvorima, terbij gradi samo trovalentne ione. On je izrazito elektropozitivan te sporo reagira u hladnoj vodi. Međutim, u vreloj vodi reagira vrlo brzo istiskujući iz nje vodik i gradeći terbij-hidroksid: Metalni terbij reagira sa svim halogenim elementima, dajući bijele trihalide: :2 + 3  → 2  (X = F, Cl, Br, I) Terbij se vrlo lahko rastvara u razblaženoj sumpornoj kiselini gradeći rastvore koji sadrže svijetloružičaste ione terbija(III), a koji postoje u vidu kompleksa [Tb(OH 2 ) 9 ] 3+ :","name":"Bosnian","natural":"bosanski","classification":"bs"},{"value":"Terbij koji se nalazi u prirodi sastoji se isključivo samo iz jednog stabilnog izotopa, terbija-159; stoga je ovo jedan od elemenata koji spadaju u mononuklidne i monoizotopske elemente. Osim toga, poznato je 36 radioaktivnih vještačkih izotopa, od kojih je najteži terbij-171 (sa atomskom masom od 170,95330(86) u) dok je najlaški izotop terbij-135 (tačna atomska masa nepoznata). Najstabilniji vještački radioizotop terbija je terbij-158, čije vrijeme poluraspada iznosi 180 godina, a slijedi terbij-157, sa vremenom poluraspada od 71 godine. Svi ostali radioaktivni izotopi imaju vremena poluraspada kraća od tri mjeseca, a velika većina od njih vremena poluraspada kraća od pola minute. Osnovni način raspada izotopa lakših od stabilnog izotopa 159 Tb je elektronski zahvat, kojim se dobijaju izotopi gadolinija, a osnovni način raspada težih izotopa jeste beta minus raspad, kojim se dobijaju izotopi disprozija. Ovaj element također ima i 27 nuklearnih izomera, sa masama od 141–154, 156 i 158 (svaki maseni broj ne odgovara isključivo samo jednom izomeru). Najstabilniji metastabilni izomeri su terbij-156m, sa vremenom poluraspada od 24,4 sata te terbij-156m2, sa vremenom poluraspada od 22,7 sati; to je duže od vremena poluraspada većine radioaktivnih izotopa terbija u osnovnom stanju, izuzev onih sa masenim brojevima 155–161.","name":"Bosnian","natural":"bosanski","classification":"bs"},{"value":"Terbij je sadržan, zajedno sa drugim rijetkim zemnim elementima, u mnogim mineralima kao što su monacit ((Ce,La,Th,Nd,Y)PO 4 sa oko 0,03% terbija), ksenotim (YPO 4 ) i euksenit ((Y,Ca,Er,La,Ce,U,Th)(Nb,Ta,Ti) 2 O 6 sa više od 1% terbija). Procjenjuje se da u Zemljinoj kori ima oko 1,2 mg/kg terbija. Trenutno najbogatiji, poznati komercijalni izvori terbija su ionsko-adsorpcijske gline iz južne Kine. Koncentrat koji sadrži oko dvije trećine itrij-oksida po težine može sadržavati oko 1% terbija. Vrlo malehne količine terbija nalaze se i u bastnesitu i monacitu, a kada se oni prerade ekstrakcijom rastvorima dobijaju se vrlo vrijedni teški lantanoidi u vidu koncentrata samarij-europij-gadolinija, a iz njih se izdvaja terbij. Pošto se u industriji količinski mnogo više prerađuje bastnesit u odnosu na ionsko-adsorpcijske gline, značajan udio svjetske proizvodnje terbija dolazi od prerade bastnesita.","name":"Bosnian","natural":"bosanski","classification":"bs"},{"value":"Isitnjeni minerali koji sadrže ovaj element tretiraju se vrućom koncentriranom sumpornom kiselinom čime se dobijaju sulfati rijetkih zemalja rastvorljivi u vodi. Kiseli filtrati se djelimično neutraliziraju sa kaustičnom sodom do pH 3-4. Torij se istaloži iz rastvora u vidu hidroksida i uklanja se. Nakon što se rastvor tretira amonij-oksalatom, rijetke zemlje se prevode u svoje nerastvorljive oksalate. Zatim se oksalati razlažu zagrijavanjem do oksida. Nakon toga se dobijeni oksidi rastvaraju u dušičnoj kiselini kojom se izdvaja jedan od osnovnih sastojaka, cerij, čiji oksidi nisu rastvorljivi u HNO 3 . Konačno, terbij se izdvaja kao dvostruka so putem kristalizacije sa amonij-nitratom. Najefikasniji način izdvajanja soli terbija iz rastvora soli rijetkih zemalja jeste ionska izmjena. U tom procesu, ioni rijekih zemalja se sorbiraju na pogodnu ionsko-izmjenjivačku smolu putem izmjene sa vodikom, amonijakom ili ionima bakra prisutnih u smoli. Zatim se ioni selektivno ispiraju pogodnim sredstvom za kompleksiranje. Kao i kod drugih rijetkih zemalja, metalni terbij se dobija redukcijom bezvodnim hloridima ili fluoridima sa metalnim kalcijem. Nečistoće kalcija i tantala se mogu ukloniti ponovnim topljenjem u vakuumu, destilacijom, prevođenjem u amalgame ili zonskim topljenjem.","name":"Bosnian","natural":"bosanski","classification":"bs"},{"value":"Terbij se koristi kao dopant za kalcij-fluorid, kalcij-volframat i stroncij-molibdat, materijale koji se koriste u uređajima u čvrstom stanju te kao stabilizatori kristala u gorivim ćelijama, a koje rade pri povišenim temperaturama, zajedno sa cirkonij(IV)-oksidom. Ovaj element se također koristi u legurama te u proizvodnji nekih električnih uređaja. Kao jedan od sastojaka terfenola-D, terbij se koristi i u uređajima za pokretanje, sonarskim sistemima, senzorima te uređaju SoundBug (njegova prva komercijalna upotreba), kao i drugim magnetomehaničkim uređajima. Terfenol-D je legura terbija koja se širi ili skuplja u prisustvu magnetnog polja. Ova legura ima najvišu magnetostrikciju među svim poznatim legurama. Terbij-oksid koristi se u zelenim fosforima kod fluorescentnih svjetiljki i TV monitora u boji. Natrij-terbij-borat se koristi u uređajima u čvrstom stanju. Izražena fluorescencija je razlog korištenja terbija kao sredstva za testove u biohemiji, gdje on djelovanjem podsjeća jednim dijelom na kalcij. Terbijski zeleni \"fosfori\" (čija fluorescencija je sjajna limun žuta) kombiniraju se sa dvovalentnim plavim fosforima načinjenim od europija, te crvenim trovalentnim istog elementa, čime se dobija trihromatska tehnologija, koja troši najveći dio svjetske proizvodnje terbija. Trihromatsko osvjetljenje daje mnogo jači svjetlosni izvor iz određene količine električne energije u odnosu na klasične žarne niti u sijalicama. Terbij se koristi za otkrivanje endospora, jer djeluje kao test dipikolinske kiseline na bazi fotoluminescencije.","name":"Bosnian","natural":"bosanski","classification":"bs"},{"value":"Terbij se spaja sa dušikom, ugljikom, sumporom, fosforom, borom, selenom, silicijem i arsenom pri povišenim temperaturama, gradeći različite binarne spojeve kao što su TbH 2, TbH 3 , TbB 2 , Tb 2 S 3 , TbSe, TbTe i TbN. U tim spojevima, Tb pretežno ispoljava oksidacijska stanja +3 a ponekad i +2. Terbij(II) halogenidi se dobijaju žareći trovalentne Tb(III) halogenide u pristustvu metalnog terbija u posudama od tantala. Terbij također gradi i seskvihlorid Tb 2 Cl 3, koji se mogu dalje reducirati do TbCl žareći ga pri temperaturi od 800 °C. Ovakvi terbij(I)-hloridi grade zrnca sa slojevitom strukturom sličnoj grafitu. Drugi spojevi terbija su: hloridi TbCl 3, bromidi TbBr 3 , jodidi TbI 3 i fluoridi: TbF 3  i TbF 4 Terbij(IV)-fluorid je vrlo snažno fluoridirajuće sredstvo, koje otpušta gotovo čisti elementarni monoatomni fluor pri zagrijavanju umjesto mješavine fluoridnih para kao što je to slučaj kod CoF 3 ili CeF 4 .","name":"Bosnian","natural":"bosanski","classification":"bs"},{"value":"* datum nepoznat - Papa Urban III","name":"Bosnian","natural":"bosanski","classification":"bs"},{"value":"Travnička sahat-kula u Gornjoj čaršiji je podignuta uz Hadži Ali-begovu džamiju u Travnik pa je Travnik jedini grad u Bosni i Hercegovini koji ima dvije sahat-kule. Pretpostavlja se da ju je sagradio Mehmed-paša Kukavica u 18. vijeku. Komisija za očuvanje nacionalnih spomenika na sjednici održanoj od 15. do 21. marta 2005. godine donijela je odluku da se sahat-kula proglasi za nacionalni spomenik Bosne i Hercegovine. Ovu odluku Komisija donijelo je u sljedećem sastavu: Zeynep Ahunbay, Martin Cherry, Amra Hadžimuhamedović, Dubravko Lovrenović, Ljiljana Ševo (predsjedavajuća). Sahat-kulu je 1817. godine obnovio Sulejman-paša Skopljak. Tada joj je dograđen četvorovodni drveni krov na stubiće, ispod kojeg se nalazi prostor za smještaj zvona. Tom prilikom je posredstvom austrijskog konzula Von Simschena naručen sat sa četiri mine i zvonom koje otkucava pune sate i četvrtine. Nakon velikog požara, 1856. godine oštećenu sahat-kulu temeljito je obnovio Hadži Ali-beg Hasanpašić. Kula se srušila14. juna 1973. godine, pa je u potpunosti rekonstruirana 1977. godine na osnovu projekta rekonstrukcije urađenom u tadašnjem Republičkom zavodu za zaštitu spomenika kulture. Identična je onoj prvobitnoj u svim elementima osim kod debljine i vrste zida. Ovaj put je kula »zidana« u armiranom betonu sa oblogom od sedre. Osnova sahat-kule je kvadratne osnove sa stranicama 4,10 x 4,20 m. Visina objekta je oko 18,5 m.","name":"Bosnian","natural":"bosanski","classification":"bs"},{"value":"*Travnička sahat-kula na Musali","name":"Bosnian","natural":"bosanski","classification":"bs"},{"value":"* Hamdija Kreševljaković, Evidencija nepokretnih spomenika kulture na poručuju opštine Travnik (studija), Zavod za zaštitu spomenika kulture, prirodnih znamenitosti i rijetkosti Bosne i Hercegovine, Sarajevo, 1989.","name":"Bosnian","natural":"bosanski","classification":"bs"},{"value":"Nàmāz ( fonol. salah ili salat) jeste molitva kod muslimana, najznačajniji vid ibadeta. Namaz je farz, obaveza strogo naređena od Allaha, dž. š. Spomenut je na preko 100 mjesta u Kur'anu. Drugi je od pet islamskih šarta. odnosno stubova islama. Muslimani su obavezni obavljati 5 namaza dnevno, i to u naznačeno vrijeme: Stalno, redovno i na vrijeme klanjati 5 propisanih dnevnih namaza, svakog dana, obaveza je svakog punoljetnog (u islamu se pod punoljetnošću podrazumijeva spolna zrelost) muslimana i muslimanke, dok su muškarci petkom umjesto podne-namaza dužni u džamiji, u džematu (zajedno), klanjati džuma-namaz. Osim ovih obaveznih, postoje i namazi koji nisu obavezni pojedincu, već zajednici i od kojih su izuzete žene, a to su bajram-namazi i dženaza-namaz (koji se klanja kad neko umre), te dobrovoljni namazi (nafila), koje vjernik klanja kad ima neku neostvarenu želju, dilemu, problem ili jednostavno želi steći Allahovo zadovoljstvo. Namaz se može klanjati sam ili u grupi, kod kuće ili u džamiji ili na bilo kojem drugom čistom mjestu. Ako osoba propusti neki namaz, postoji mogućnost njegovog klanjanja u drugom namaskom vremenu, kao iskup, tzv. naklanjavanje, ali za takav namaz osoba nema nagradu. Sama riječ namaz perzijskog je porijekla. Arapski izraz za islamsku molitvu je salāt. To je izraz koji je koristio Poslanik s. a. w. s. i koji se koristi pri nijetu, tj. odluci da se klanja namaz. U bosanskom jeziku za ispunjavanje te obaveze koristi se riječ \"klanjanje\".","name":"Bosnian","natural":"bosanski","classification":"bs"},{"value":"Da bi se klanjao namaz, osoba se mora duhovno i fizički očistiti. Muslimansko vjersko čišćenje na bosanskom jeziku zove se abdest, što je zapravo perzijska riječ, dok je arapski izraz wudu. Abdest je obavezan prije svakog klanjanja i ako se abdest izgubi, onda klanjanje nije dozvoljeno dok se abdest ponovo ne obavi.","name":"Bosnian","natural":"bosanski","classification":"bs"},{"value":"Nakon što se muslimanski vjernik duhovno i fizički očisti abdestom, on onda donosi odluku da klanja namaz. Ta odluka zove se nijet (nijjet). Neke islamske škole smatraju da je potrebno da se nijet izgovara riječima (Ja odlučih klanjati...), dok druge smatraju da nije potrebno izgovarati ništa, već da to predstavlja odluku koju vjernik donese u srcu, te smatraju izgovaranje nijeta novotarijom jer nema dokaza za takvo nešto.","name":"Bosnian","natural":"bosanski","classification":"bs"},{"value":"Ako bi izostao jedan od ovih farzova, namaz ne bi bio ispravan. Oni obuhvataju:","name":"Bosnian","natural":"bosanski","classification":"bs"},{"value":"Čelinac je naselje i središte istoimene općine u sjeverozapadnom dijelu Bosne i Hercegovine, 17 km jugoistočno od grada Banja Luke. Nalazi se na ušću Jošavke i Vrbanju i potoka Balatin (lijeva pritoka) u Jošavku.","name":"Bosnian","natural":"bosanski","classification":"bs"},{"value":"Graniči sa općinama Banja Luka, Laktaši, Prnjavor, Teslić, Kotor-Varoš i Skender-Vakuf. Južni i jugozapadni dio općine prostire se na nadmorskoj visini do 800 metara, a ka sjeveru, u najvećem dijelu općine po površini, nadmorska visina kreće se od 300 do 600 metara. Najniža tačka sa nadmorskom visinom od 196 metara na ušću je rijeke Jošavke u Vrbanju. Teritorij općine ispresijecan je tokovima rijeke Vrbanje, Jošavke, Ukrine, Turjanice i Švrakave. Klima je umjereno-kontinentalna, uz uticaj kontinentalne sa područja Panonske nizije i planinske klime sa masiva Manjače, Vlašića i Čemernice. Prosječna godišnja temperatura kreće se oko 11 0 C. Prirodna bogatstva čine šume, poljoprivredno zemljište, rude i minerali: krečnjak (Stara Dubrava), magnezit (Šnjegotina velika) i mangan (Uzlomac).","name":"Bosnian","natural":"bosanski","classification":"bs"},{"value":"Na području općine Čelinac evidentirano je desetak ilirskih gradina i kamenih tumula ili gromila: U predrimsko doba, sjeverozapadnu Bosnu, tj. Donje Kraje naseljavalo je ilirsko pleme Mezeji, odnosno plemenski savez, sastavljen od više manjih zajednica. Pokrivali područje od Vrbasa i njegovih pritoka, od Grmeča do Kozare na sjeveru i Vlašića na jugoistoku. Kroz teritorij  tih zajednica tekle su rijeke Sana i Vrbas, djelomično i Una, s njihovim pritokama, a na istoku [[Vrbanja (rijeka)|Vrbanja. Administrativni i kultni centri nalazili su se na gradinskim naseljima (castella, oppidda), u kojima se odvijao sav društveni i privredni život. Dosadašnja istraživanja pokazuju da su se nalazili na dominantnim uzvisinama iznad rijeka i po obodima polja. Iako su poznati položaji brojnih gradinskih naselja, teško se može spoznati strukturu plemenske podjele Mezeja, jer o tome pisani podaci još uvijek nisu pronađeni. Iz antičkih izvora su poznate samo dvije plemenske zajednice: Sapuata (Sapuates) i Ematina (Aelmatini), ali je i njih vrlo teško lokalizovati. I identifikacije pojedinih naselja što ih spominju rimski itinerari (Itin- Ant, Tab. Peut., Ravenat) samo su manje ili više uspjeli pokušaji pojedinih istraživača. Mezeji se prvi put spominju 6. do 9. g. n. e., u vrijeme velikog panonsko-dalmatinskog, tj.  Batonskog ustanka.Dolina Vrbanje je prirodna geografska cjelina koju, svih strana, okružuju  visoke planine: Gola planina (1438 m) prema Jajcu i dolini Vrbasa, na sjeverozapadu Čemernica (1338 m), a na sjeveroistoku Uzlomac (1018 m) i Borja (1077 m), dok joj jugoistočni bok zatvara Vlašić (1933 m). Zbog svoje  pretežno brdsko-planinske prirode i udaljenosti od glavnih prometnih komunikacija, u zatvorenoj dolini Vrbanje, i pod rimskom upravom se uporno održavao patrijarhalni način života s naseljima od laganog materijala (ćerpić i drvo). Rijetka su naselja koja podsjećaju na rimski način građenja. Dosad su poznata samo u Šipragama  i u Podbrđu, između Kotor-Varoši i Čelinca. Pretpostavlja se da  su antička naselja u dolini Vrbanje nastala u vezi s eksploatacijom bogatih šumskih dobara, ali i iz upravnih potreba. Tada, pa sve do neposredne prošlosti, osnovna privredna grana je bila i ostala stočarstvo, osobito nomadsko  ovčarstvo, koje je i danas aktuelno. Upravni status doline Vrbanje u rimsko doba je potpuno nepoznat, jer o tome nema pisanih tragova.  Na osnovu onovremenog stanja u susjednim područjima,  može se pretpostaviti da su se  predrimske plemenske civitas (župe) održale i pod rimskom upravom, ili je možda, i ovo područje bilo pretvoreno u poseban teritorij pod upravom carskog fiska za uzgoj stoke i eksploataciju šuma (conpascua et silvae).    Kada je riječ o komunikacijama, one su bile u funkciji interne razmjene dobara i veza sa dolinom Lašve.  Pretpostavlja se da je jedan put odvajao se kod Bile i  vodio preko Vlašića  i dolinom Vrbanje vodio ka Banjaluci. Drugi put je išao dolinom Ugra, ali su to glavninom bili konjski i kolski putevi stočara su  brdsko-planinskog načina održavanja.","name":"Bosnian","natural":"bosanski","classification":"bs"},{"value":"U srednjem vijeku, prostor između Vrbasa, Une i Save bio je organizovan u posebnu upravnu cjelinu bosanske države nazvanu Donji Kraji, a koja se (u njenoj najširoj verziji) poklapa sa glavninom današnje Bosanske Krajine. Pod ovim imenom, Donji Kraji se prvi put se spominje 1244. godine u povelji ugarskog kralja Bele IV, u obliku mađarskog naziva Olfeld (Alföld), što u doslovnom prevodu znači „Donja zemlja“. Već 1299. rodonačelnik vlasteoske porodice Hrvatinića, knez Hrvatin Stjepanić, imao je titulu kneza Donjih Kraja bosanske zemlje (comes partium provinciarum inferiorum terr Bosnensis; comes de inferioribus confiniis Bosne). Teritorij Donji Kraji bio je organizovan po župama; Uskoplje, Pliva, Luka, Tribova (Trijebovo), Mel, Lušci, Banjica, Zemunik i Vrbanja, a u vrijeme velikog vojvode Hrvoja Vukčića Hrvatinića, pripojene su i župe: Sana, Glaž, Vrbas i na kratko Dubica. U tom periodu Čelinac se nalazio u sastavu župe Vrbanja, koja se prvi put spominje u povelji iz 1326. godine, kojom je ban Stjepan II dao knezu Vukoslavu Hrvatiniću gradove Ključ i Kotor sa župama Banjicom i Vrbanjom. Župa Vrbanja se prostirala oko istoimene rijeke, glavne pritoke Vrbasa. Nalazila se istočno od župe Zemunik, s kojom je graničila na Vrbasu do Zvečaja, a zatim je granica bila na planinama Osmača, Tisovac i Čemernica. Na sjeveru prema Usori, granicu je činila planina Uzlomac, koja se pruža u pravcu sjeverozapad – jugoistok, a dalje na istoku, granica je doticala zapadne padine Borja. Na jugu se graničila sa župom Mel, koja se prostirala oko srednjeg toka Ugra. Središte župe Vrbanja je bilo utvrđeni grad Kotor (prema nekim izvorima, (pogrešno) označeno i kao Bobas). Ivan Frano Jukić zabilježio je predanje prema kojem je grad Kotor (Bobas), podigao herceg Hrvoje, koji je u njemu često boravio i preminuo 1416. godine. Tvrđava se nalazila na lijevoj obali rijeke Vrbanje, na vrhu kraškog grebana, iznad rječice Jakotine. Iznad nje se nalazi današnja naselja Zagrađe, a ispod Kotor, dok su na desnoj obali Vrbanje su Čepak, Kotorište, Čaršija, Sokak i Varoš.","name":"Bosnian","natural":"bosanski","classification":"bs"},{"value":"Na području Čelinca, kod sela Jošavka, ubijen je Dr.Mladen Stojanović. U doba njegove pogibije, kozarski partizanski odred, s 3.500 boraca, bio je među najjačim u tadašnjoj Jugoslaviji. Nakon sukoba sa partizanima u selu Liplje, 1. aprila 1942. godine, četnici Rada Radića počinili su teški ratni zločin masakrom 26 ranjenika iz partizanske bolnice u selu Jošavka. Sutradan su pronašli i ranjenog doktora Mladena Stojanovića, koji je ležao u obližnjoj kući Danila Vukovića. Pošto je prkosno odbio da potpiše izjavu solidarnosti s četničkim pokretom, oni su ga izvukli iz kuće i ubili.","name":"Bosnian","natural":"bosanski","classification":"bs"},{"value":"Glavmi pokretač i lider progona nesrpskog stanovništva u dolini Vrbanje i Bosanske Krajine bio je čelinački pripadnik radikalne struje SDS-a, Radoslav Brđanin, rodom iz obližnjeg sela Popovca. Bio je vodeća politička ličnost u Autonomnoj regiji Krajina (ARK). Tokom rata u Bosni i Hercegovini 1990-ih, bio je na ključnim položajima na općinskoj, regionalnoj i \"republičkoj\" razini. Između ostalog, bio je prvi potpredsjednik Skupštine ARK-a, predsjednik Kriznog štaba ARK-a, a kasnije je bio vršilac dužnosti potpredsjednika Vlade za proizvodnju, ministar za građevinarstvo, saobraćaj i komunalne djelatnosti i vršilac dužnosti potpredsjednika Vlade Republike Srpske (RS). Međunarodni krivični sud za bivšu Jugoslaviju (ICTY) osudio ga je zbog raznih zločina na 30 godina zatvorske kazne. Tokom Rata u Bosni, uz ostale općepoznate represalije, lokalne vlasti su uvele i originalna ograničenja za bošnjačko i hrvatsko, odnosno nesrpsko stanovništvo. Pored onih koji su to doživjeli, između ostalog, o tome svjedoči i optužnica protiv Radovana Karadžića na Tribunalu u Hagu. Na saslušanju Nikole Poplašena, 2013. jedno od pitanja svjedoku odbrane, bilo je:","name":"Bosnian","natural":"bosanski","classification":"bs"},{"value":"Na listi nacionalnih spomenika Bosne i Hercegovine za općinu Čelinac se nalaze sljedeći spomenici: * \"Zmajevac\" (historijsko područje).","name":"Bosnian","natural":"bosanski","classification":"bs"},{"value":"* Zvanična stranica općine Čelinac","name":"Bosnian","natural":"bosanski","classification":"bs"},{"value":"Ambroz Matija Gubec, mađarski Gubecz Máté, (umro 15. februara 1573.) je bio hrvatski seljak i vođa seljačke bune u Hrvatskoj i Sloveniji. Prije bune, Gubec je bio kmet na imanju zloglasnog Franje Tahija. Kad je izbila buna, seljaci su izabrali Gubeca za vođu. U kratkom vremenu bune Gubec se pokazao kao sposoban organizator i nadahnuti vođa, pa je odmah nakon smrti ušao u legendu. Vodio je seljačku vojsku u presudnoj bitki protiv plemića kod Stubičkih Toplica 9. februara 1573. Nakon što su seljaci poraženi, Gubec je uhvaćen i odveden u Zagreb. Smaknut je 15. februara, a prema legendi je javno mučen na Markovom trgu tako što je prisiljen da nosi krunu od usijanog željeza (kao \"seljački kralj\"), a zatim je raščetvoren. Matija Gubec je do današnjeg vremena ostao najveći hrvatski narodni heroj. Posebno je slavljen zbog ideoloških razloga za vrijeme komunizma, pa je tada podignut i njegov spomenik u Gornjoj Stubici, čiji je autor Antun Augustinčić.","name":"Bosnian","natural":"bosanski","classification":"bs"},{"value":"Virginia je savezna država koja se nalazi na istoku SAD-a. Reljef je uz primorje nizijski a na zapadu brdski i planinski. Glavni grad je Richmond, a najveći gradovi su Alexandria, Lynchburg, Norfolk. Poljoprivredne kulture koje su najviše razvijene su: duhan, kikiriki, voće itd. Rudna bogatstva su: mrki ugalj, opljemenjivač čelika itd. Industrijske grane su: kože, tekstili, nuklearne elektrane, drvo, papir, brodogradnja.","name":"Bosnian","natural":"bosanski","classification":"bs"},{"value":"Santiago Calatrava (fonol.:Santijago Kalatrava; 28. juli 1951) je španski arhitekta čiji su radovi veoma popularni širom svijeta. Calatrava je rođen 28. jula 1951. godine u Valenciji, Španiji, gdje je diplomirao na Arhitektonskom fakultetu i fakultetu umjetnosti i zanata. Po završetku studija 1975. godine upisao se u Švicarski federalni institut za tehnologiju (ETH) u Zürich-u, Švicarska gdje je studirao niskogradju. Od raznih arhitekata i stilova na Calatravu je naviše uticao rad Le Corbusier-a. Nakon završetka dvije doktorske disertacije, Calatrava se počeo baviti arhitekturom i inžinjeringom 1981. godine. Calatravin jedinstven i kreativan stil povezuje jasan arhitektonsko vizuelni stil koji harmonično djeluje sa čvrstim principima inžinjeringa. Njegov rad često rezultira u formama i strukturama koje se mogu naći u prirodi te se mogu definisati kao antropomorfne. Njegov rad je podigao standarde mnogim inžinjerima i projektantima mostova. Calatrava je dizajnirao veliki broj stanica za vozove koji su odisali bistrim, otvorenim i funkcionalnim prostorima.","name":"Bosnian","natural":"bosanski","classification":"bs"},{"value":"Zilhad Ključanin (Trnova kod Sanskog Mosta, 5. marta 1960. - Sarajevo, 6. juni 2016) bio je bosanskohercegovački književnik. Studije filozofije i sociologije završio je na Filozofskom fakultetu u Sarajevu, a magistrirao iz književno-teorijskih znanosti na Filozofskom fakultetu u Zagrebu, a doktorirao u Sarajevu. Piše poeziju, prozu, književnu kritiku, esejistiku i novinske tekstove. Djela su mu prevođena na više jezika: turski, francuski, engleski, španski, njemački, slovenski, makedonski, bugarski. Uvršten je u sve novije antologije i preglede bosanskohercegovačke i bošnjačke poezije. Drama \"Šehid\" premijerno je izvedena 7. decembra 1999. godine u \"Bosanskom narodnom pozorištu\" iz Zenice u režiji Slobodana Stojanovića. Drama \"Muholovac\" imala je premijeru 28.2.2008. u Kamernom teatru u Sarajevu u režiji Aleša Kurta. Drama \"Švedsko srce moje majke\" premijerno je izvedena 2009. godine u Bosanskom narodnom pozorištu u Zenici u režiji Aleša Kurta. Roman \"Šehid\" je preveden na slovenski jezik: \"Pričevalec\" (preveo: Damijan Šinigoj), Goga, Novo mesto, 2001.; na arapski (preveo Ismail Bandora), Jordan 2008.; na francuski (preveli Spomenka Džumhur i Gérard Adam), M.E.O., 2011. Živio je i radio kao slobodni pisac u Sarajevu.","name":"Bosnian","natural":"bosanski","classification":"bs"},{"value":"*\"Zločin je zaboraviti zločin - Sanski Most u ratu 1992-1995\", općina Sanski Most, Sanski Most 1998. (i Hazim Akmadžić)","name":"Bosnian","natural":"bosanski","classification":"bs"},{"value":"*Lice svjetlosti, oko, Sarajevo 2004.","name":"Bosnian","natural":"bosanski","classification":"bs"},{"value":"Admir Adžem, rođen 25. marta 1973. godine, je bosanskohercegovački nogometaš. Trenutno igra za „Zaglebie Sosnowiec“. Karijeru je započeo u sarajevskom Željezničaru kod trenera Nenada Starovlaha u sjajnoj generaciji u kojoj su još bili i E.Baljić, Pehlivanović, Karić, Dodik, Groso, Radić, Hasanspahic, Selimbegović. Početkom rata u Bosni i Hercegovini, ova ekipa se razilazi nakon čega Adžem odlazi u Zagreb i nastavlja karijeru. Nakon povratka u Željezničar osvojio je prvenstvo BiH i nastupao u evropskim takmičenjima. Zabilježio je nekoliko nastupa za reprezentaciju BiH. Pozicija: Lijevi bočni/vezni","name":"Bosnian","natural":"bosanski","classification":"bs"},{"value":"Divlje Jagode su bosanskohercegovačka hard rock i heavy metal muzička grupa osnovana 1977. godine u Zagrebu.","name":"Bosnian","natural":"bosanski","classification":"bs"},{"value":"* Službena stranica","name":"Bosnian","natural":"bosanski","classification":"bs"},{"value":"Ferenc Molnár (Budimpešta, 12. januar 1878. - New York, 1. april 1952.) je bio jedan od najvećih mađarskih dramatičara i pisaca 20. vijeka. Emigrirao je u SAD u bijegu od nacista koji su ubijali židove u Mađarskoj za vrijeme 2. svjetskog rata. Kao romanopisac, zapamćen je po djelu Dječaci Pavlove ulice, koji govori o rivalstvu dvije grupe dječaka u Budimpešti. Taj roman je u piščevoj rodnoj zemlji jako cijenjen. U anketi jednog časopisa u Mađarskoj završio je na drugom mjestu među najboljim romanima u 2005. Nekoliko puta je ekraniziran. Molnárove najistaknutije drame su Liliom, Čuvar i Labud.","name":"Bosnian","natural":"bosanski","classification":"bs"},{"value":"Wide Area Network (WAN) pokriva relativno veliku geografsku površinu, najpoznatija WAN mreža je upravo Internet. Razmjenjivanje podataka u ovim mrežama se najčešće vrši preko telefonskih parica. WAN mreža radi na tri najniža OSI sloja. Najpoznatiji protokol je TCP/IP, odnosno Internet protokol koji je najviše zastupljen danas, dok je sigurno najpoznatiji uređaj modem koji pretvara analogne signale u digitalne i obratno, te time omogućuje prijenos podataka preko telefonskih instalacija širom svijeta. Osim modema imamo i WAN switcheve, pristupne servere i ISDN terminale. Pristup na WAN mrežu se u najvećoj mjeri omogućava kroz dial-up način. Takav način ne osigurava stalnost veze, nego se priključivanje na mrežu vrši po potrebi odnosno kad to korisnik želi. Korisnik tako mora poslati upit svom operateru koji će to odobriti. Najočitiji je primjer terminalnih prozora kod Internet kompanija gdje se unose korisnička imena i šifre za ista.","name":"Bosnian","natural":"bosanski","classification":"bs"},{"value":"Angra Pequena (portugalski: mali zaliv) je bila manja teritorija uz obalu u jugozapadnoj Africi. Otkrivena je od strane portugalskog moreplovca Bartolomeu Diasa u 1487. godini. Na njenoj teritoriji je njemački trgovac Adolf Lüderitz napravio trgovačku stanicu pod imenom Lüderitz. Zbog straha da će Velika Britanija anektirati ovu teritoriju, Njemačko carstvo je 7. augusta 1884. godine proglasilo protektorat nad ovom teritorijom. Ovaj protektorat će kasnije prerasti u Njemačku jugozapadnu Afriku, koja će još kasnije prerasti u Namibiju.","name":"Bosnian","natural":"bosanski","classification":"bs"},{"value":"Mačka, također zvana i domaća mačka ili kućna mačka, je mali mesožder, sisar iz roda Felis. Vjeruje se da je njen predak bila divlja afrička mačka, Felis silvestris lybica. Mačke žive u bliskoj vezi sa ljudima najmanje 9.500 godina. Postoji mnogo različitih vrsta mačaka, od kojih su neke bezrepe ili bezdlake, kao rezultat mutacija i ima ih u različitim bojama. One su vješti grabljivci i poznato je da za ishranu love preko 1000 različitih vrsta životinja. Veoma su pametne. Neke od njih se mogu naučiti, ili čak nauče same, da pokreću jednostavnije mehanizme, poput kvake na vratima ili ručice na vodokotliću. Komuniciraju glasom (mjaukanjem), predenjem, frktanjem, režanjem, škljocanjem, i sa još oko stotinu drugih glasova, kao i govorom tijela. Mačke koje žive u grupama koriste kombinaciju glasova i govora tijela za međusobno sporazumjevanje. Pošto je odomaćivanje mačke relativno skoro, mačke također mogu samostalno da žive u divljini, često formirajući manje kolonije. Povezanost ljudi i mačaka dovela je do njenog pojavljivanja u mitologiji i legendama više kultura, uključujući drevnu egipatsku, kinesku i nordijsku. Uobičajeno vjerovanje bilo je da je mačka pripitomljena u drevnom Egiptu, gdje je bila kultna životinja. Međutim, studija iz 2007. otkrila je da sve linije od kojih domaće mačke vode porijeklo potiču od nekoliko (do pet) samopripitomljenih afričkih divljih mačaka (Felis silvestris lybica), sa Bliskog Istoka, približno 8000. prije nove ere.","name":"Bosnian","natural":"bosanski","classification":"bs"},{"value":"* Bolest mačijeg ogreba","name":"Bosnian","natural":"bosanski","classification":"bs"},{"value":"Bosansko primorje je kulturno-historijska cjelina na srednjem Jadranu, koja se danas prostire na području Dalmacije. U razvijenom srednjem vijeku primorje je dio bosanske države, kad ga ban Stjepan II Kotromanić pridodaje matici zemlji, zajedno s područjem Huma (danas Hercegovina), čime cijela teritorija od Neretve do Cetine, zajedno sa velikim dijelom Dalmacije, odnosno obalnim pojasom od Dubrovnika do Splita, postaje bosanskom teritorijom. Središte ove (mikro)regije je Makarska (Makar), po kojoj se ovo područje danas zove i Makarska rivijera. Bosanski kralj Ostoja prodao je dio primorja Dubrovčanima 1399. Tradicionalni gosti i posjetitelji ovog područja i danas su najvećim dijelom Bosanci, koji na ovom dijelu obale posjeduju i dobar dio nekretnina, čime se ime Bosansko primorje i danas može opravdati.","name":"Bosnian","natural":"bosanski","classification":"bs"},{"value":"* Hrvatsko primorje","name":"Bosnian","natural":"bosanski","classification":"bs"},{"value":"Moderna arhitektura je široki pojam koji se koristi za obilježavanje više graditeljskih stilova sa sličnim karakteristikama koje se prevashodno zasnivaju na pojednostavljavanju formi i eliminaciji ornamentike. Više stilova sa ovim karakteristikama su se prvi put počeli pojavljivati početkom 20. vijeka. 1940-ih ovi stilovi su ujedinjeni i identifikovani kao međunarodni stil koji je poslije toga postao dominantan način gradnje tokom nekoliko decenija dvadesetog vijeka. Precizne karaktereistike i izvori moderne arhitekture su još uvijek pod velikom polemikom.","name":"Bosnian","natural":"bosanski","classification":"bs"},{"value":"Moderna arhitektura se obično karakteriše sa:","name":"Bosnian","natural":"bosanski","classification":"bs"}]}