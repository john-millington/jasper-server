{"lines":[{"value":"Užgniaužta koreliacija yra argumentacijos klaida, daroma tuomet, kai bandoma pakeisti vienos iš dviejų alternatyvų apibrėžimo reikšmę taip, kad ji apimtų antrąją, t. y. antroji alternatyva tampa negalima iš principo.","name":"Lithuanian","natural":"lietuvių","classification":"lt"},{"value":"Veisiejai – miestas Lazdijų rajone, 19 km į pietryčius nuo Lazdijų. Veisiejų miesto seniūnija ir apylinkių seniūnijos centras, regioninio parko direkcija. Urbanistikos paminklas (savitas gatvių tinklas ir erdvinė kompozicija, miesto parkas). Mieste stovi Veisiejų Šv. Jurgio bažnyčia (pastatyta 1817 m.), išlikęs Veisiejų dvaras su parku, yra Veisiejų gimnazija, lopšelis-darželis „Ąžuoliukas“, biblioteka (nuo 1937 m.), paštas, miškų urėdija, krašto muziejus. Paminklai kompozitoriui J. Neimontui, esperanto kalbos kūrėjui L. Zamenhofui (nuo 1998 m. rudens). Miesto pakraštyje, jau Kailinių kaime, yra pensionatas ir Veisiejų technologijos ir verslo mokykla, Kalveliuose – Veisiejų miškų urėdija.","name":"Lithuanian","natural":"lietuvių","classification":"lt"},{"value":"Miestas driekiasi iš šiaurės į pietus, jo ilgis 8,5 km, plotis 1,2 km. Tai vienas iš nedaugelio miestų, įsikūrusių ežero pusiasalyje. Vakarinį miesto pakraštį juosia parkas, pasodintas prie Ančios ežero XVIII amžiuje. Apylinkėse gausu ežerų. Didžiausias jų – Ančia, skirianti miestą į dvi dalis, vakarinė įsikūrusi pusiasalyje. Ežere yra vienintelis Lietuvoje fontanas su šviesos instaliacijomis (nuo 2008 m.), per ežerą teka Baltoji Ančia. Rytuose link Leipalingio telkšo Snaigynas, šiaurėje – Vernijis, pietvakariuose – Veisiejis.","name":"Lithuanian","natural":"lietuvių","classification":"lt"},{"value":"Veisiejai minimi nuo 1501 m., nors šiose vietose Ordino kronikos dar 1253 m. mini sritį Weyze (Veise), buvusią sūduvių (jotvingių) žemėje. XIV a. įkurtas karališkasis dvaras, 1501 m. minimas Veisiejų dvaras, kurį Ldk Aleksandras perdavė valdyti savo vėliavininkui J. Glinskiui. XVI a. 1-ojoje pusėje minimas miestelis. 1525 m. Slucko kunigaikštis Jurgis Olelkaitis miesteliui išrūpino turgaus privilegiją, apie 1526 m. pastatydino pirmąją Veisiejų bažnyčią. XVII a. Veisiejai atiteko Masalskiams. XVIII a. pabaigoje Lietuvos etmonas M. Masalskis pastatydino dvaro rūmus. 1956 m. gruodžio 28 d. gavo miesto teises. Sovietmečiu veikė žemės ūkio statybos organizacija, profesinė technikos mokykla, Vilniaus „Vilijos“ trikotažo fabriko cechas, nealkoholinių gėrimų cechas. 2000 m. patvirtintas Veisiejų herbas.","name":"Lithuanian","natural":"lietuvių","classification":"lt"},{"value":"Miesto pavadinimas kilo nuo Veisiejo ežero, esančio 6 km į pietvakarius nuo Veisiejų. XX a. tarpukariu vartotas pavadinimas Veisėjai.","name":"Lithuanian","natural":"lietuvių","classification":"lt"},{"value":"Veisiejuose 1885 m. vasario-gegužės mėnesiais gyveno gydytojas Liudvikas Zamenhofas (1859–1917), sukūręs esperanto kalbą. Namas, kuriame jis gyveno, sudegė per 1925 m. gaisrą. Veisiejuose ilgus metus dirbo ir jų kapinėse palaidotas kompozitorius Juozas Neimontas (1875–1963).","name":"Lithuanian","natural":"lietuvių","classification":"lt"},{"value":"* FK Dainava Veisiejai (futbolas)","name":"Lithuanian","natural":"lietuvių","classification":"lt"},{"value":"Viktorija gali reikšti:","name":"Lithuanian","natural":"lietuvių","classification":"lt"},{"value":"* La Viktorija","name":"Lithuanian","natural":"lietuvių","classification":"lt"},{"value":"Venecija – miestas šiaurės rytų Italijoje, Venecijos įlankos (Adrijos jūra) sudarytoje lagūnoje, išsidėstęs salelėse. Veneto regiono sostinė. Miestas yra didelis turistų traukos centras, visų pirma dėl unikalių savo kanalų. Venecija suskirstyta į 6 senus administracinius rajonus arba (italų k. sestieri), – Cannaregio, Castello, San Marco, Dorsoduro, San Polo ir Santa Croce.","name":"Lithuanian","natural":"lietuvių","classification":"lt"},{"value":"Venecijos miestas įkurtas V amžiuje, nuo XIII a. tapo svarbiu jūrų uostu ir iki XV a. turėjo didžiulę įtaką šiaurės Italijoje ir rytinėje Viduržemio jūros pakrantėje, daug kolonijų, garsėjo savo pirkliais ir amatais. Palaipsniui Venecija savo įtaką prarado (ypač dėl turkų antpuolių), o 1797 m. pateko į Austrijos valdžią. Prie Italijos karalystės Venecija prijungta 1866 m. Nuo 1987 m. Venecija įtraukta į UNESCO Pasaulio paveldo sąrašą.","name":"Lithuanian","natural":"lietuvių","classification":"lt"},{"value":"V a. pr. m. e. Adrijos jūros pakrantes užėmė ilyrų gentis venetai. Senovės romėnai pavadino šią teritoriją venetų vardu, o kai 451 m. iš žvejų kaimelių čia susikūrė miestas, jam ir teko vardas Venetia.","name":"Lithuanian","natural":"lietuvių","classification":"lt"},{"value":"Venecija žymi visame pasaulyje dėl savo kanalų. Ji pastatyta ant žemų, dumblinų Adrijos jūros vandenų, kurie reguliariai patvinsta. Miestas turi 118 salelių ir apie 150 kanalų. Salos, ant kurių stovi miestas, yra sujungtos apie 400 tiltais. Senamiestyje tiltai naudojami kaip keliai, o visas transportas yra ant vandens arba ant kojų. XIX a. Venecijoje pastatyta geležinkelio stotis. Venecija yra didžiausias Europos miestas, kuris pasižymi mažiausiu automobilių skaičiumi. Klasikinė Venecijos valtis yra gondola. Tačiau šiuo metu gondolomis naudojasi tik turistai arba gyventojai vestuvių ar kitų švenčių proga. Neatsiejama Venecijos dalis gondolos tapo nuo XI amžiaus. Grakštaus korpuso, plokščiadugnis laivelis labai tinka plaukioti siaurais kanalais, o nežymus pirmagalio išlenkimas atsveria irkluotojo jėgą ir neleidžia gondolai sukinėtis ratais. 1562 m. buvo paskelbtas nutarimas, reikalaujantis visas gondolas dažyti juodai, kad gyventojai liautųsi demonstravę savo turtingumą. Ypatingomis progomis jos puošiamos gėlėmis. Dauguma venecijiečių naudojasi vandens autobusais (itališkai vaporetti), kurie reguliariai plaukioja po miesto kanalus ir salas. Mieste taip pat yra labai daug privačių valtelių. Šalia miesto yra Marko Polo oro uostas.","name":"Lithuanian","natural":"lietuvių","classification":"lt"},{"value":"* FBC Unione Venezia (futbolas)","name":"Lithuanian","natural":"lietuvių","classification":"lt"},{"value":"* Miesto istorija","name":"Lithuanian","natural":"lietuvių","classification":"lt"},{"value":"Kauno gubernija () – Rusijos imperijos administracinis vienetas nuo 1843 iki 1915 metų. Centras – Kaunas. Buvo dabartinės Lietuvos centrinėje, vakarinėje ir šiaurinėje dalyje bei Baltarusijos šiaurės vakariniame pakraštyje. Gubernija įėjo į Vilniaus generalgubernatoriją. Plotas 38 400 km².","name":"Lithuanian","natural":"lietuvių","classification":"lt"},{"value":"Gubernija buvo sudaryta iš 7 apskričių, iki tol priklausiusių Vilniaus gubernijai:","name":"Lithuanian","natural":"lietuvių","classification":"lt"},{"value":"Įkurta 1842 m. gruodžio 18 d. Rusijos caro Nikolajaus I įsakymu iš septynių Vilniaus gubernijos apskričių. Faktinė Kauno gubernijos įsteigimo data – 1843 m. liepos 1 d., kai iškilmingai paskelbta apie gubernijos įkūrimą. Įkūrus guberniją, paskirtas gubernatorius, vicegubernatorius, gubernijos valdyba, finansų rūmai, prokuroras ir du striapčiai, sudarytas sąžinės teismas, visuomenės priežiūros prikazas, statybos komisija, paskirti gydymo valdybos inspektorius, gubernijos matininkas, miesto magistrato nariai (ratmanai ir burmistrai), mokyklų inspektorius, muitinės viršininkas, pasienio valdininkai, miesto viršininkas, miesto seniūnai, gubernijos bajorų vadas, policmeisteris, valstybės turtų apygardos viršininkas, girininkas, zemskinis teismas, apskaitos iždininkas. Kauno gubernija be pakeitimų išliko iki 1915 m. Apskritis priklausė Rusijos imperijos nepramoninėms gubernijoms, žemės ūkio lygiu buvo viena pirmaujančių, gyventojai – vieni raštingiausių (1897 m. 55,3 proc.).","name":"Lithuanian","natural":"lietuvių","classification":"lt"},{"value":"Bika (Baka, Bicheris, m. apie 2521 m. pr. m. e.) – penktasis ketvirtosios Egipto dinastijos faraonas. Džedefrės sūnus. Manoma valdė 4 metus, 2525-2521 m. pr. m. e. ; 2494–2490 m. pr. m. e. arba 2492-2490 m. pr. m. e. Pagal Maneto jis turėtų eiti po Khafrės (Chefreno), jo dėdės. Istorikų nurodomos šio faraono valdymo datos (Ancient Egypt history & chronology, G. Allen, The Ancient Egypt Site , Krauss , von Beckerath  , Malek  ir Arnold ) išdėstytos laiko juostoje:","name":"Lithuanian","natural":"lietuvių","classification":"lt"}]}